sku stod rgyas śiṅ rgya chen rgyal po’i sras po ste | | bsreg bya daṅ bsṅags bdag po de dag
rnams spaṅs te | | dba’ (4)rlabs g-yo ba’i chu bo gaṅ g’a rgal nas ni | | dpal daṅ ldan pa’i
rgyal po’i khab tu gśegs par gyur | |

ri rnams dag gis legs par spas daṅ brgyan pa daṅ | | dge daṅ dka’ thub gter bas gzuṅ daṅ gtsaṅ
ba ste | |źi ba raṅ byuṅ tshaṅs pa mtho ris logs su bźin | | ri (5)lṅas mtshan pa’i groṅ
khyer rab tu thob par gyur | |

zab mor gyur pa’i mdaṅs dar de yi lugs gsal ba | | skyes bu rnams ni śin tu gnon pa mthoṅ gyur
nas | |khyu mchog rgyal mtshan de yi brtul źugs brtan pa bźin | | der ni de tshe skye bo
rnams ni ya mtshan gyur | |

de rab (6)mthoṅ nas gźan gaṅ ma soṅ de gnas śiṅ | | der ni gaṅ źig lam na gnas de rjes ’gro
źiṅ | |gaṅ źig skyen por soṅ ste brtan por soṅ gyur la | | kha cig bsdad pa gaṅ yin de ni
laṅs pa’o | |

skye bo kha cig de la mchod pa’i lag pa yis | | bsti staṅ byas nas kha cig (7)mgo bos phyag
’tshal źiṅ | |kha cig gñen po’i tshig gis mṅon par stod byed ciṅ | | kha cig de la rab tu
mchod nas soṅ bar gyur | |

de rab mthod nas sna tshogs cha lugs rnams ṅo tsha | | rab bkram tshig ni lam du smra ba med
par soṅ | |dṅos su gźan du chos rnams (37a1)dag gi ñe logs su | | kha cig tshul ma yin pa’i
blo gros ma gyur to | |

lha daṅ mtshuṅs pa’i mi dbaṅ sras po de mthoṅ nas | | bya ba gźan ma rnams kyaṅ rgyal po’i lam
du ni | |mchod maṅ bkur sti sṅon ’gro bud med rnams kyi ’am | | skyes pa rnams kyis mig
(2)daṅ ṅoms par ma gyur to | |

dpral ba ’am smin ma dag daṅ źal lam spyan dag daṅ | | sku ’am phyag dag daṅ ni ’gros sam źabs
dag ni | |gaṅ gis de yi gaṅ ñid der ni mthoṅ gyur pa | | de ñid kyis ni de yi mig dag bciṅs
par gyur | |

smin ma mdzod spu daṅ bcas spyan dag (3)yaṅs pa daṅ | | sku lus mdzes śiṅ dge ba’i dra ba daṅ
ldan phyag | |sa skyoṅ ñid du ’os pa’i dge sloṅ cha lugs de | | mthoṅ nas rgyal po’i khab
kyi phun tshogs g-yos par gyur | |

de nas khaṅ pa’i phyi nas rnam rgyas skye bo’i tshogs | | ma ga dh’a yi khyim gyi ṅo bo bzo
sbyaṅs kyis | |(4)mthoṅ bar gyur te de yi rgyu mtshan dris pa ste | | de nas ’di la skyes
bu rnams kyis de smras so | |

ye śes mchog gam yaṅ na sa yi dpal dag ni | | ’thob par ’gyur źes bram ze rnams kyis gaṅ smras
pa | |rab tu gśegs par skye bos ṅes par mthoṅ ba yi | | ś’akya’i bdag po’i sras po de ni
(5)’di yin no | |

de nas don thos yid kyis chags śiṅ źen gyur pa’i | | rgyal po yis ni skyes bu de ñid la smras
pa | |de ni gaṅ du soṅ źes rnam par śes par mdzod | | de nas de ltar bgyi źes skyes bu rjes
su soṅ | |

g-yo mi sbyan ni gña’ śiṅ gaṅ tsam gzigs pa ste | | gsuṅ ni kun nas sñoms (6)śiṅ zab mo’i ’gros
mṅa’ ba | |g-yo ba’i sems daṅ lus rnams dag ni ṅes bsṅams nas | | dge sloṅ mchog ñid de
yaṅ bsod sñoms la gśegs so | |

ji ltar ñe bar ’thad pa’i bsod sñoms bsnams nas ni | | rnam par dben źiṅ char rab ’bab par rab
gśegs la | |der ni (7)tshul bźin rigs pas mṅon par gsol gyur nas | | de ni sa ’dzin ri
bo skya bseṅ la ’dzegs so | |

ro dha’i nags kyis ñe bar spas pa’i ri bo der | | rma bya’i skad kyis rab gaṅ lo ma’i spyil
bo na | |’char ri’i steṅ na ñi ma gźon nu ji lta bar | | dur smrig gos kyis ñi ma’i ñi ma
de mdzes (37b1)so | |

der ni de ñid rgyal po’i ’khor de mthoṅ gyur nas | | bzo sbyaṅs rgyal po la ni gtam dag byas
pa ste | |thos nas rgyal po des kyaṅ mchod pha maṅ po las | | der ni sbas pa’i rjes su ’braṅ
bas rab tu soṅ | |

skya bseṅ ri bo mchog la skya bseṅ na daṅ ni | | brtson ’grus mñam (2)źiṅ ri bo daṅ mñam sku
lus can | |mi yi seṅ ge’i ’gros can cod pan ’dzin pa ste | | ral pa g-yo ba’i seṅ ge bźin
du ’dzegs par gyur | |

de nas de yi steṅ na rtse mor gyur pa yi | | byaṅ chub sems dpa’ dbaṅ po ñe bar źi ba ni | |ri
bod gis mtshan sprin gyi sbubs nas byuṅ ba bźin | | (3)skyil mo kruṅ gis bźugs nas rnam
par mdzes pa mthoṅ | |

gzugs daṅ phun sum tshogs daṅ ñe bar źi ba yi | | chos kyi sprul pa bźin du ñe bar bźugs de
la | |ya mtshan daṅ bcas rab tu bsñen ldan mi dbaṅ po | | raṅ byuṅ la ni brgya byin gyis bźin
ñe bar gnas | |

rigs pa (4)yis ni rigs pa rig pa rnams kyi mchog | | khams mñam gyur pa de la soṅ nas dris pa
ste | |de ñid kyis kyaṅ mtshuṅs śiṅ źi bas mi skyoṅ la | | yid ni raṅ bźin gnas daṅ nad
med smras par gyur | |

