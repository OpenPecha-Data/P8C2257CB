der ni rnam par thar phyir dam bca’ mdzad pa na | | rgyal po’i rigs las rab ’khruṅs draṅ sroṅ
chen po ni | | der ni ñe bar źugs tshe ’jig rten rab (5)dga’ źiṅ | | der ni bdud kyaṅ dam
pa’i chos kyi dgrar gyur to | |

gaṅ la ’dod pa’i lhar ni ’jig rten na smra ba | | sna tshogs mtshon cha me tog mda’ can de bźin
du | |’dod pa rab tu spyod pa’i bdag po de ñid la | | thar ba’i dgra bo bdud du dpe rjod
byed pa’o | |

de yi bu ni rol pa dga’ ba (6)rgyags pa daṅ | | bu mo dga’ ma dges ma sred ma gsum rnams kyis
| |de la sems kyi rnam par ’gyur ba dris pa ste | | des ni de rnams la tshig mṅon par smras
| |

thub pa ’dis ni ṅes pa’i go cha rnam bzuṅ źiṅ | | sems pa’i mtshon cha blo yi mda’ ni bsdogs
byas nas | |bdag cag (7)yul rnams la ni rgyal ’dod bsdad pa ste | | gaṅ phyir ’dis ni bdag
gi yid ni rnam par ’gyur | |

gal te ’dis bdag zil gyis mnan nas ’gro ba ste | | ’jigs pa la yaṅ thar ba’i lam dag ’chad byed
ciṅ | |lus ’phags jo bo spyod las lhuṅ ba’i bźin du ni | | de phyir ’di (47b1)yis bdag
gi yul ni de riṅ stoṅs | |

de phyir ji srid ’dis ni spyan mig ma thob ciṅ | | ji srid bdag gi spyod yul dag na gnas pa
ñid | |chu bo śin tu ’phel ba’i śugs kyis zam pa bźin | | de srid ’di yi brtul źugs ’joms
su ’gro ba’o | |

de nas me tog las byas gźu (2)ni bzuṅ nas daṅ | | kun du rmoṅs par byed pa’i mda’ lṅa rnams
bzuṅ nas | |skye dgu rnams kyi yid kyi raṅ gnas mi byed pa | | de ni bur bcas aa śwad tha
yi rtsa bar soṅ | |

de nas srid pa ’khor ba’i pha rol rgal ’dod pa’i | | thub pa rab tu źi bar gdan la bźugs pa
la | |lag pa (3)g-yas pa mtshon cha’i rtse mor bduṅs nas ni | | mda’ yis rol źiṅ bdud kyis
’di ni smras pa’o | |

kye ho rgyal rigs ’chi bas ’jigs pa loṅs mdzod cig | | thar pa’i chos ni spoṅs la ’jig rten
mdzod | |mda’ daṅ mchod sbyin rnams kyis ’jig rten pham byas nas | | ’jig (4)rten dag nas
dbaṅ po’i go ’phaṅ ’thob par mdzod | |

gaṅ źig mi dbaṅ sṅa ma rnams kyis ’drims pa ste | | ṅes par ’byuṅ la ’di ni grags pa’i lam yin
źiṅ | |rgyal po’i draṅ sroṅ rnams kyaṅ rigs su skyes pa yis | | sloṅ mo rab thob la ni
’di ni bsṅags ma yin | |

ji srid ṅes (5)pa’i bdag ñid de riṅ mi ldaṅ ba | | dam bca’ rnam par ma dor brtan par gyur cig
daṅ | |gaṅ źig ña dgra s’u rwa ka la rnam spaṅs pa’i | | de ñid bdag gis mda’ ’di ’bar
bar byas pa’o | |

’dis ni cuṅ źig reg pa tsam gyis ae la de | | zla ba’i tsha bo yin yaṅ sems med gyur pa (6)ste
| |źi ba’i lus źes bya ba de yaṅ der ’gyur nas | | zad pa’i dus su kye ma mi gźan smos
ci dgos | |

de phyir skyen par loṅs la ’du śes thob gyis daṅ | | yaṅ yaṅ śin tu ro myaṅ mda’ ni mnan pa
ste | |dga’ ma’i byar ’os dga’ źiṅ dges pa rnams la ni | | gaṅ źig ṅaṅ pa (7)rnams la bźin
du mi ’phen no | |

gaṅ tshe de skad brjod kyaṅ chags pa daṅ bral ba’i | | ś’akya thub pas gdan ni bśig pa ma yin
ñid | |de nas ’di la bdud kyis mda’ ni ’phaṅs pa ste | | bu mo rnams daṅ bu rnams bdun nas
byas nas so | |

der ni de yis mda’ ni rab tu ’phaṅs na yaṅ | | (48a1)chags par byas pa med ciṅ brtan las g-yos
pa med | |de ltar de mthoṅ gyur nas bdud ni yi mug ciṅ | | bsam mno yoṅs su ldan pa dal
bus smras par ’gyur | |

ri dbaṅ bu mo la dmigs gaṅ gis phug pa yi | | bde ’byuṅ lha yaṅ yoṅs su g-yos par gyur (2)pa
ste | |’dis ni mda’ de ñid la sems bar mi byed pa | | sems med yin nam mda’ ’di de ma yin
nam ci | |

de phyir me tog mda’ ’di ’os pa ma yin źiṅ | | dga’ ba ma yin dga’ bar sbyor ba ’os ma yin |
|’di ni źi ba ma yin ’byuṅ bo’i tshogs rnams kyis | | ’jigs daṅ (3)bsdigs daṅ rdeg pa rnams
ni ’os pa’o | |

de nas bdud kyis raṅ gi sde ni dran pa ste | | ś’akya thub pa’i bgegs ni mñam por byed ’dod
pa | |ral gri be con śiṅ rtse ljon śiṅ rtse gsum mduṅ lag rnams | | sna tshogs bsam pa daṅ
ldan rjes su ’braṅs rnams ’oṅs | |

phag (4)daṅ ña daṅ boṅ bu rṅa mo’i gdoṅ can rnams | | stag daṅ dom daṅ seṅ ge gñis ’thuṅ gdoṅ
can rnams | |mig gcig kha ni du ma mgo bo gsum ldan rnams | | gsus pa ’phyad ba rnams daṅ
gsus pa che ba rnams | |

brla rnams pus mo’i bar du bum pa’i bus mo rnams | | mche (5)ba’i mtshon cha rnams daṅ sen mo’i
mtshon cha rnams | |keṅ rus gdoṅ can rnams daṅ gzugs ni maṅ po rnams | | gdoṅ phyed gźom
pa rnams daṅ gdoṅ ni chen po rnams | |

