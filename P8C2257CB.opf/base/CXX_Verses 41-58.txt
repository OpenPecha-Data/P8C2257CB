gaṅ źig bde ba ’brel min de ni bsñen bya min | | gaṅ gis ’bras bu legs min gaṅ de bya (4)ba
min | |gaṅ źig dge la sbyor min de ni bśes ma yin | | sdug bsṅal rnam par ’joms min gaṅ de
ye śes min | |

gal te ye śes min na yaṅ srid ma yin źiṅ | | srid par gyur na lus med ñid la yin pa ste | |lus
su gyur na yul las thar pa ma yin źiṅ | | ñi tshe ma yin ’dod (5)pa’i srid pa don med do
| |

gaṅ phyir lha na gnas rnams dus kyi dbaṅ gis ni | | gzugs med rnams kyaṅ mdzad pa can phyir
mi rtag ste | |de bźin ’jug pa min la blo gros źugs bya źiṅ | | gal te ’jug pa med na sdug
bsṅal yod ma yin | |

gaṅ phyir lus ni ’gro daṅ gnas pa la sogs pa’i | | (6)sna tshogs rten gyi sdug bsṅal dag gi
rtsa ba ste | |de phyir lus med du ni ye śes nus pa gaṅ | | de yod lus kyi bu lon yod pa ma
yin no | |

gaṅ las ’gro bas ’dod pa’i ched du bskyed pa yis | | sdug bsṅal chen po du ma rnams la ñer ’gro
ste | |’di las ’dod pa’i srid las rnam par (7)dben nus śiṅ | | sdug bsṅal rnams las chags
med ñam thag yod ma yin | |

de phyir gzugs daṅ bral ba’i lha rnams na yaṅ ṅam | | ’dod pa rnams daṅ ldan pa’i gzugs ldan
rnams na yaṅ | |skor ba ñid phyir ’jug pa źi ba ma yin na | | ’dod pa spyod pa drug po rnams
su sṅon ñid do | |

(74b1)rnam pa de ltar mi rtag sdug bsṅal de med ciṅ | | rtag par ’bar ba’i ’jig rten gsum po
ñid mthoṅ nas | |bya tshaṅ śiṅ la sgoṅ skyes rnams kyis gduṅ ba ltar | | gaṅ du ’jug la smon
lam rigs pa ma yin no | |

mchog de rig par bya źiṅ gźan ni rig bya min | | mchog (2)de blo gros yin źiṅ gźan ni blo gros
min | |mchog de bya ba yin źiṅ gźan ni grub pa min |1

chos ’di khyim daṅ ldan pa’i skye bo rnams kyis te | | yod pa min źes de ltar ṅes par rig bya
min | |nags sam khyim na gnas pa dag gi źi ba ni | | gaṅ gis sgrub pa yod pa de yis (3)yod
pa’o | |

tshad pas mṅon par gduṅs pa chu la rnam źugs te | | spyi las thams cad tshim pa ñe bar ’gro
ba ñid | |sgron ma daṅ ldan mun pa ru ni mthoṅ ba ste | | rnal ’byor tshad ma’o na tshod ma
yin rigs ma yin | |

kha cig nags na gnas kyaṅ na tshod la mi sbyor | | brtul źugs zad (4)ciṅ ṅan ’gro la ni bsñen
pa ñid | |kha cig khyim na gnas kyaṅ rnam dag las can ni | | bag daṅ ldan ba ṅes legs la
ni bsñen pa’o | |

mun pa’i rgya mtsho la ni lta ṅan dpa’ rlabs can | | sred pa’i chu la srog chags rnam par ’phyo
rnams su | |śes rab gru bo dran daṅ brtson ’grus skya ba (5)ni | | gaṅ gis yod pa de ni
de la sgrol ba yod | |

de ltar yul la mchog tu soṅ ba’i rgyal po de yis ni | | thams cad mkhyen las chos kyi de ñid
’di ni ñer thob nas | |rgyal srid ṅan pa mi rtag g-yo źes ñer skyes blo can ni | | myos pa
daṅ bral gñis ’thuṅ bźin du mñan yod ñid du źugs | |

(6)sa dbaṅ btud pa de ni śes nas mu stegs can gźan rnams | | der ni stobs bcu pa la rdzu ’phrul
gyis ni ’gran btsugs gyur | |sa skyoṅ las ni rnam par gsol nas de nas bdag ’pham pa’i
| | draṅ sroṅ gis ni rdzu ’phrul ched du sdug pas gnas pa byas | |

de nas gsal źiṅ ’od zer ’phro (7)ba daṅ bcas dkyil ’khor can | | skar ma rnams ni ’bar bar gyur
pa’i ñi ma śar ba bźin | |yaṅ dag dga’ źiṅ rnam pa sna tshogs blo can ston pa rnams |
| der ni thub pas rdzu ’phrul rnam pa maṅ pos pham par mdzad | |

de nas mñan yod kyi ni de las skyes pa’i grags pa daṅ | | bkur (75a1)sti ṅes pa mchog gi dpal
gyis yoṅs su spaṅs par gyur | |de ñid kyis ni srid ba gsum las gyen du ’dzegs pa ste | |
de’i phyir chos dag gsuṅ bar bźed ciṅ yul la phan phyir ro | |

de nas thub pa mtho ris gnas pa’i yul ni ye śes kyis | | rnam par btul nas (2)mtho ris gśegs
pa lo ni rnam phul des | |mkha’ la lha yi rgyal po’i bsod sñoms cho ga bźin bźes nas | |
lha yi ’jig rten dag nas s’a ma ka par ni yaṅ dag babs | |

de la gźal med gnam sa’i logs la babs pa yi | | źi ba thob ciṅ ltos pa daṅ bcas lha rnams rjes
su ’oṅs | |sar gnas nam (3)mkha’i logs la gyen du gdoṅ phyogs rgyal po ni | | de daṅ de
rnams mgo bo rnams kyis btud ciṅ rab tu bzuṅ | |

saṅs rgyas kyi spyod pa źes bya ba’i sñan dṅags chen po las | rgyal byed kyi tshal rab tu bźes
pa’i le’u ste ñi śu pa’o ||

