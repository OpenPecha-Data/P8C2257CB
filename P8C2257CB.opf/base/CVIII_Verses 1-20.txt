de nas mgyogs ’gro spyod de yid mi bde gyur te | | de ltar jo bo nags su ṅa med par gśegs la
| | lam du mya ṅan med pa ’bad (5)pa byas gyur te | | de lta na yaṅ de yi mchi ma khogs ma
gyur | |

gaṅ la jo bo’i bka’ la mtshan mo gcig gis ni | | mgyogs ’gro de daṅ gśegs par gyur pa’i lam
| |lam de ñid la ’gro źag dag ni brgyad rnams kyis | | jo bo ñid daṅ bral ba de yis sems śiṅ
’oṅs | |

’thon ba med pas rgyags (6)pa med bar gyur pa yis | | bsṅags ldan mgyogs ’gro ñid kyaṅ mdaṅs
med rgyu ba ste | |de ltar rgyan de rnams kyis brgyan par byas na yaṅ | | de yis dor bas
dpal ni soṅ ba bźin du gyur | |

phyir log nas kyaṅ dka’ thub nags su mṅon phyogs te | | sñiṅ rje bar ni yaṅ daṅ yaṅ du drag
tu ’tsher | |(7)lam na ltogs pa ldan pa yin yaṅ ’bru daṅ chu | | ji ltar sṅon bźin mṅon par
ma dga’ ma bslaṅs so | |

de nas ’gro la phan pa’i bdag ñid bdag ñid chen po des | | ser skya źes bya’i groṅ khyer rnam
par dman pa la | |ñin mor byed pas bor ba’i nam mkha’ ’bras med bźin | | rim gyis de gñis
(28a1)stoṅ pa bźin du ñe bar soṅ | |

padma dkar po daṅ bcas chu yis mdzes gyur źiṅ | | me tog ’dzin pa’i śiṅ rnams kyis ni brgyan
pa yaṅ | |groṅ khyer pa rnams rab tu dga’ ba soṅ gyur te | | de yi ñe ba’i nags de nags ltar
mdzes ma gyur | |

de ltar lta byed mchi mas bcom pa’i (2)mi rnams ni | | rab tu ’bar min źan pa’i yid kyis phyogs
su skor | |’oṅ du mi ster ba bźin gñis po de groṅ du | | dal bus log pa’i khrus bźin mṅon
par soṅ bar gyur | |

ś’akya’i rigs kyi draṅ sroṅ daṅ bral ’oṅs pa yis | | lus zags ’gres daṅ ldan pa de gñis mthoṅ
nas kyaṅ | |(3)sṅon tshe śiṅ rta bcu pa’i śiṅ rta ’oṅs pa bźin | | grod khyer skye bo rnams
ni lam du mchi ma phyuṅ | |

de nas mya ṅan ñe bar ldan ba’i skye bo dag | | mchi ma byuṅ ba rnams kyis ’dun pa la smras
pa | |groṅ khyer yul ’khor dga’ mdzad rgyal bo’i sras po de | | khyed kyis gaṅ du bor źes
rgyab nas rjes su (4)’gro | |

de nas gus ldan skye bo de la des smras pa | | mi dbaṅ sras po bdag gis yoṅs su bor ba min |
|du bźin skye bo med pa’i nags su kho bo daṅ | | khyim bdag cha lugs dag kyaṅ de yis rnam
par spaṅs | |

de yi tshig ni skye bo de rnams kyis thos nas | | des par śin tu dka’ ba ñid (5)ces ṅes par
soṅ gyur la | |’gyel źiṅ mig skyes chu ni rnam par ’thor ba ste | | yid la smod ciṅ bdag ñid
kyis ni ’bras bu loṅ | |

de nas smras pa gñis skyes rgyal bo’i śugs mṅa’ ste | | gaṅ du gśegs pa’i nags der di riṅ źugs
par bgyi | |lus can dbaṅ po ma tshaṅ rnams (6)kyi ji lta bar | | de dag bral bas bdag cag
’tshe bar ’dod pa med | |

de daṅ bral ba’i groṅ khyer ’di ni nags yin la | | de daṅ yaṅ dag ldan pa’i nags de groṅ khyer
yin | |lha ni lha min gsod tshe brgya byin gyis ji ltar | | de dag bral bas bdag gi groṅ
khyer mdzes ma gyur | |

de (7)nas slar yaṅ gźon nu phyir la log ces te | | yan lag ma rnams skar khuṅ phreṅ rnams rab
thob ste | |mgyogs ’gro’i rgyab ni rnam par dben ba mthoṅ gyur nas | | slar yaṅ skar khuṅ
rnams ni rnam par bkag nas du | |

brtul źugs daṅ ni mya ṅan dag gis yid dub ciṅ | | brtul źugs la rab źugs (28b1)pas sras po ñer
thob phyir | |bzlas byas śiṅ gi lha yi khaṅ par mi bdag gis | | bsam pa ji ltar bya ba
de daṅ de rnams byas | |

de nas mig dag mchi mas rab tu gaṅ ba des | | mgyogs ’gro blaṅs nas mgyogs ’gro rjes su ’gro
ba ste | |g-yul ’gyed pa na dgra bos jo bo khyer ba ltar | | mya ṅan dag gis (2)mṅon bcom
mi skyoṅ khaṅ par źugs | |

mi dbaṅ rgyal po’i khab tu rnam par źugs pa na | | rnam par blta źiṅ mig dag mchi ma ’bab pa
yis | |skye bo la ni sdug bsṅal rab tu rtogs ’jug bźin | | bsṅags ldan mgyogs ’gro gsal ba’i
dbyaṅs kyis dus par gyur | |

de nas khaṅ pa’i dbus na spyod pa’i bya (3)rnams daṅ | | ñe bar brtags pa’i mgyogs ’gro dam
bar byed rnams kyis | |mi dbaṅ sras po log par gśegs la the tshom ste | | mgyogs ’gro de yi
dbyaṅs la so sor ram ’degs byas | |

ji ltar bsṅags ldan mgyogs ’gro ’tsher bar byed pa ste | | des par gźon nu khab tu rnam par
źugs sñam (4)ste | |dga’ ba phul du byuṅ bas bslus pa’i sbye bo rnams | | skye bo’i bdag bo’i
btsun mo’i ’khor gyi ñe logs soṅ | |

śin tu dga’ ba las ni mya ṅan gyis brgyal rnams | | gźon nu blta ba la ni g-yo ba’i spyan ma
rnams | |ston ka’i chu gter sprin las glog ni g-yo ba bźin | | bud med rnams ni sred (5)pas
khyim nas phyir la ’thon | |

