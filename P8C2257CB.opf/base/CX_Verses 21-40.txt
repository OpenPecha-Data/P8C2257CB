de nas gtsaṅ la glaṅ po’i rna ba ltar sdo ba’i | | rdo ba’i logs la rgyal po yaṅ (5)dag ṅes
gnas śiṅ | |ñe sar ñe bar bsdad nas rjes su mthun pa yis | | de yi dgoṅs pa rnam par śes ’dod
’di smras so | |

rim pas ’oṅs pa ñid daṅ yoṅs su brtags pa ste | | khyod kyi rigs kyis bdag gi dga’ ba mchog
yin la | |gaṅ phyir bdag la raṅ gi na tshod smra (6)’dod pa | | skyes te de phyir brtse ba’i
tshig ’di mkhyen par mdzod | |

khyod kyi rigs ni rnam rgyas sṅon du ñi ma ste | | lus kyaṅ na tshod gsar pa gsal la mdzes pa
’di | |gaṅ phyir ’di ni khyod kyi blo gros rim med pas | | sloṅ mo ñid la mṅon dga’ rgyal
srid la ma yin | |

khyod kyi (7)lus ’di tsandana dmar po ’os pa ste | | dur smrig gis dkris de ni ’os pa ma yin
no | |lag pa ’di ni skye dgu skyoṅ bar ’os pa ste | | gźan gyis byin pa’i bza’ ba za bar
’os ma yin | |

de phyir źi ba gal te yab kyi rgyal srid la | | khyod kyi yab kyi brtse las stobs kyis mi ’dod
ciṅ | |(38a1)khyod kyi blo gros rim par bzod par ma gyur na | | skyen par kho bo’i yul
gyi phyed la loṅs spyod mdzod | |

de lta na ni raṅ gi skye la gnod min źiṅ | | dus kyi rim pa yis kyaṅ dpal gaṅ bsṅags pa ste
| |de phyir khyod kyis bdag la brtse ba mdzod cig daṅ | | (2)dam pa rnams daṅ bcas pas dam
pa’i dpal ’phel lo | |

ci ste da ni rigs kyis kheṅs pa ñid las ni | | bdag cag rnams la khyod la blo gtad yon tan med
| |sṅe rgyas rnams ni mda’ yis rnam par dkrugs byas nas | | bdag daṅ bcas pas pha rol rnams
ni pham par mdzod | |

(3)de phyir ’dir ni gñis dbus gcig blo tshol mdzod la | | chos don ’dod pa rnams la chog bźin
bsñen mdzod | |’di na sde tshan gsum po chags las rnam bzlog nas | | ’di daṅ gźan du phyin
nas lhuṅ ba kun nas ’thob | |

gaṅ źig don daṅ chos la gnod nas ’dod pa daṅ | | chos daṅ ’dod pa (4)yoṅs su brñas nas don daṅ
ni | |’dod daṅ don dag ñe bar źi bas chos de ni | | don byas gal te mtha’ dag ’dod na don
yin no | |

de phyir sde tshan gsum la ṅes par bsñen pa yis | | khyod kyis gzugs ’di ’bras bu bcas pa ñid
du mdzod | |chos daṅ don daṅ ’dod pa dman min thob pa la | | (5)mi rnams dag gis dman min
skyes bu’i don du smra | |

de phyir gźu ni rnam par ’geṅs ’os rgyas pa’i phyag | | ’di dag ’bras bu med par byed par ’os
min te | |ṅa las nu bźin ’dis ni ’jig rten gsum rnams kyaṅ | | pham par ’os pa yin na sa
’dir smos ci dgos | |

brtse bas ṅes par de ni (6)bdag gis smra ba ste | | ya mtshan gyis min dbaṅ phyug ñid kyi chags
pas min | |khyod kyis dge sloṅ ñid kyi cha lugs ’di mthoṅ nas | | rjes su brtse bskyes
nas mchi ma raṅ byuṅ ṅo | |

de phyir raṅ rigs rab mtshuṅs khyod kyi gzugs ji srid | | rga bas zil gyis mnan nas slar yaṅ
ma’oṅs bar | |(7)sloṅ mo’i gnas ’dod ’dod pa rnams la loṅs spyod la | | dus su chos la dga’
ba chos ni gyis mdzod cig | |

’khogs pas ṅes par chos ni ’thob par nus pa ste | | ’dod pa ñe bar spyod la rgas pa’i ’gro ba
med | |de phyir dar la bab pa’i ’dod pa rnams smra ste | | bar ma’i nor yin rgan po rnams
(38b1)kyi chos yin no | |

gson pa’i ’jig rten dag na chos daṅ don dag ni | | rnam par ’gal bar gyur ba yin phyir laṅ tsho
rnams | |yaṅ dag sruṅ ba yin yaṅ thub par dka’ ba ste | | gaṅ phyir ’dod pas lam de las
ni ’phrog par byed | |

na tshod ’khogs pa rnams ni rnam spyod ldan pa ste | | śin tu (2)brtan pa’i gnas skabs mchog
tu sod ba rnams | |ṅo tsha ba ñid phyir daṅ soṅ ba ma yin phyir | | ’bad pa ñuṅ dus źi ba’i
bdag ñid gyur pa’o | |

de ñid phyir na g-yo źiṅ yul ni gtso bo daṅ | | rab myos bzod pa ma yin riṅ por mthoṅ min la
| |’brog dgon dag la des par thar nas dbugs (3)phyuṅ bźin | | g-yo sgyu maṅ bo’i laṅ tsho
śin tu ’das nas so | |

de phyir mi brtan g-yo la bag med ldan pa yi | | na tshod gsar pa ’di ni re źig rnam par ’oṅ
| |’dod pa’i lha yi sṅon du na tshod dben yin la | | dbaṅ po rnams las bsruṅ bar nus pa ma
yin no | |

ci ste khyod kyi chos ñid (4)mdzad par ’dod pa ni | | mchod spyin gyis lha mchod mdzod ’di ni
rigs kyi chos | |mchod spyin rnams kyis mtho ris logs ni byin brlabs nas | | lha dbaṅ ñid
kyaṅ mtho ris logs su gśegs par ’gyur | |

gser gyi dpuṅ rgyan rnam par bciṅs pa’i phyag rnams daṅ | | nor bu’i sgron mas ’bar (5)ba’i
dpuṅ rgyan sna tshogs can | |mi skyod draṅ sroṅ rnams daṅ draṅ sroṅ chen po rnams | | ṅal
bas gar gśegs ’gros der mchod spyin rnams kyis gśegs | |

