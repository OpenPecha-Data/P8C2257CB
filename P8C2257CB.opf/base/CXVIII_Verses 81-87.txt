de ñid de bźin gśegs pas lam gyi yaṅ dag par | | dga’ ba byas pa daṅ yaṅ gźug pa byas pa ni
| |gtsug lag khaṅ de sñiṅ la rnam par byas nas ni | | ñe rgyal daṅ ni lhan cig dus su soṅ
bar gyur | |

soṅ nas de na koo ś’am rgyal po’i khab daṅ ni | | gtsug (6)lag khaṅ gi sa la so sor yaṅ dag
rgyus | |dpal ldan mñam źiṅ mdzes la yid ’oṅ śiṅ ldan pa | | der ni de yis rgyal byed kyi
ni tshal mthoṅ ṅo | |

de nas de yi don du rgyal byed la źus te | | de yis chags pa las ni de la ma byin no | |khyod
kyis gal te don gyis kun nas bkram na yaṅ | | (7)sa ni bdag gis sbyin pa ma yin źes smras
so | |

de nas der ni bzaṅ sbyin gyis de la smras pa | | tshal de la ni rin byas śes ni mṅon ’dod do
| |de nas des ni nor gyis sa ni yoṅs g-yogs nas | | chos kyi tha sñad mthoṅ źiṅ ños par gyur
pa’o | |

de yi gtoṅ ba de ni mthoṅ nas rgyal byed kyis | | (69a1)saṅs rgyas la ni mchog tu rab tu daṅ
ba byas | |nags tshal de yi lhag ma dag ni kun nas ni | | de bźin gśegs pa la ni phul bar
gyur pa’o | |

de nas mgon med zas sbyin gyis ni draṅ sroṅ chen po yis | | ñe rgyal gyis ni ṅes par gzigs par
bya ba’i don (2)ldan par | |myur ba’i blo gros daṅ ldan ma chags grol ba’i sems kyis ni
| | mdzes śiṅ dge ba mchog gis gtsug lag khaṅ ni byed du bcug | |

nor gyi dbaṅ phyug ñid kyi gnas ni ’phos pa lta bu daṅ | | byaṅ phyogs ko śa la yi khaṅ pa’i
bde ba lta bu daṅ | |de bźin gśegs pa (3)ñid kyi gźi ni mtshuṅs pa lta bu daṅ | | raṅ gi
nor daṅ stobs kyi daṅ ni lta ba yi yaṅ ṅo | |

saṅs rgyas kyi spyod pa źes bya ba’i sñan dṅags chen po las | mgon med zas sbyin la rjes su
ston pa’i le’u ste bco brgyad pa’o ||

