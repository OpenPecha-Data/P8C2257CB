de nas thams cad mkhyen pa yis | | rta thul la sogs dge sloṅ rnams | | (3)rab sñoms sems ldan
de rnams kun | | thar pa’i chos la bkod pa’o | |

ñi ma daṅ ldan skar ma ldas | | nam mkhar zla ba ldan pa bźin | |lṅa sde pham pa’i lṅa sde yis
| | kun nas bskor ba de mdzes so | |

de nas de tshe kha cig ni | | mo rnams glos phab ñal mthoṅ (4)nas | |grags pa źes bya chen po’i
bu | | yaṅ dag skyo bar ñe bar soṅ | |

’di kun ñe bar mdzes pa ste | | źes ni chig daṅ brjod bźin du | |dpal ldan mchog gi rgyan ldan
pa | | saṅs rgyas ga la ba der soṅ | |

sems daṅ ñon moṅs mkhyen pas de | | gzigs (5)nas de bźin gśegs pas gsuṅs | |mya ṅan ’das la
ñer ’tshe med | | tshur śog dge ba thob par gyis | |

de ltar rnam rgyas grags pa’i gsuṅ | | ’di ni thos nas tsha ba yis | |ñam thag chu la ’dzul
nas daṅ | | mchog tu tshim pa ñe bar ’od | |

sṅon gyi (6)rgyu yi stobs brten nas | | de nas lus de ñid bzuṅ ste | |lus kyis daṅ ni sems kyis
ni | | dgra bcom ñid ni ñe bar thob | |

ston ka’i chu yis bkrus pa yi | | gos la tshon ni bkod pa bźin | |dkar po’i blo yis dam pa’i
chos | | thos nas rab tu rtogs pa (7)ñid | |

cha lugs de yis ṅo tsha bźin | | gnas pa de ni gzigs gyur na | |don mdzad dam pa’i don mkhyen
pa | | smra ba rnams kyi mchog gis smras | |

rtags ni chos kyi rgyu min źiṅ | | ’byuṅ po rnams la sñoms pa ste | |źi źiṅ dul la dbaṅ po dul
| | brgyan pa yin (59b1)yaṅ chos la sbyod | |

gaṅ źig lus ni ’thon pa ste | | sems kyis ’thon pa ma yin pa | |nags na gnas kyaṅ chags pa can
| | khyim na gnas śes de śes bya | |

gaṅ źig sems ni ’thon pa ste | | lus kyis ’thon pa ma yin pa | |khyim na gnas kyaṅ ṅa med (2)pa
| | nags na gnas śes de śes bya | |

khyim na gnas par gyur pa’i lam | | rab tu byuṅ bar gyur pa’i yaṅ | |gaṅ gis bsgrub pa yod na
ni | | de yi thar pa mṅon par brjod | |

ji ltar rgyal ’dod dgra sde la | | rgyal phyir go cha ’dzin pa ste | |de bźin ñon moṅs dgra
(3)de la | | rgyal phyir rtags ni ’dren pa’o | |

de nas dge sloṅ tshur śog ces | | de bźin gśegs pas de la gsuṅs | |des ni dge sloṅ rtags bzuṅ
ste | | skad cig de ñid kyis grol to | |

de nas de yi rjes chags pas | | de yi ’khor ni lṅa bcu daṅ | |gsum rnams (4)ñid daṅ gcig ñid
daṅ | | chos de rab tu thob par gyur | |

’dag chal gyis bsgos gos rnams ni | | chu yis yaṅ dag reg pa bźin | |sṅon tshe bsgoms pa’i las
can rnams | | de rnams myur du dag par gyur | |

de nas de tshe dgra bcom slob ma yi | | daṅ po don byas (5)drug cu thams cad la | |dgra bcom
rnams kyis mṅon mchod dgra bcom pas | | ji ltar ’os par yaṅ dag bka’ stsal to | |

dge sloṅ rnams kyis sdug bsṅal rgal | | raṅ gi bya ba legs chen byas | |pha rol sdug bsṅal rnams
la yaṅ | | rjes su ’dzin par byed pa’i (6)rigs | |

de phyir re re thams cad kyis | | sa ’dir yoṅs su gśegs mdzod la | |ñam thag ’jig rten ched
du chos | | rjes su brtse bas bstan par bya | |

