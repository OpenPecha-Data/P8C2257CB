chos kyi bdag ñid can rnams groṅ du bkag na yaṅ | | ’joms ’dod (6)thob pa rnams ni dka’ thub
gyis gtor te | |dpuṅ ni zad par gyur kyaṅ k’a śa’i groṅ khyer du | | lag pa sgra byed chos
kyi stobs las rnam par rgyal | |

sñan grags ched dam yul ni ’thob pa’i ched du sa | | mtha’ dag gaṅ rnams kyis kyaṅ mṅon par
thob pa ste | |ba laṅ (7)rnams kyis chu gnas nas chu ’thuṅs nas bźin | | bor nas nor ’dzin
bdag po de rnams sa la soṅ | |

de phyir chos daṅ don ni yaṅ dag mthoṅ nas su | | khyed cag rnams kyis źi bas ’bad pa mdzod
cig daṅ | | mda’ yis ’pham pa rnams ni slar yaṅ ’bar ba ste | źi bas (100b1)’pham pa rnams
kyi rnam ’gyur yod ma yin | |

’di kun khyed cag rnams kyi tshad ma ma yin te | | khyed kyi stobs kyi dgra yi stobs las ’gro
bar nus | |ś’akya thub pa gaṅ la mchod par blo yod na | | de ñid kyi ni gsuṅ la bzod pas
bsñen mdzod cig | |

de skad ces sogs ’dod pa (2)rnam par ṅes pa ni | | bram ze’i draṅ pos daṅ ni rab tu dga’ ba
yis | |rgyal po yin yaṅ rjes su bstan nas legs pa des | | dge legs smras śiṅ de nas de rnams
kyis smras so | |

dus daṅ sbyar te mkhas śiṅ phan la bśes kyis ni | | tshig gaṅ ’di de kyed kyis rnam par smras
pa ste | |(3)chos la dga’ ba ñid daṅ stobs la brten pa las | | rgyal po rnams kyis bsam
pa ṅes par śes par mdzod | |

’dod pa’i phyir daṅ khro phyir stobs phyir ’chi ba’i phyir | | phal che bar ni bya bar soṅ źiṅ
’gro ba ste | |mṅon pa’i ṅa rgyal daṅ bcas kho bo cag rnams kyis | | saṅs rgyas ñid la
(4)mchod pa la ni gźu rnams bzuṅ | |

ṅa rgyal don du mchod yon blaṅs la rtsod pa ni | | byis pa skyoṅ daṅ drag po dag gis khyab ’jug
byuṅ | |ṅa rgyal spaṅ phyir mchod pa’i don du ṅed rnams kyis | | tshe rnams dag kyaṅ ’dor
bar mi bgyi gaṅ las yin | |

bu mo la ni sa skyoṅ dag gi rgyal (5)po rnams | | gtum po loṅ byed rnams ni rtsod par soṅ ba
ste | |’dod pa ’joms phyir mchod pa’i don du ṅed rnams kyis | | tshe rnams dag kyaṅ ’dor
bar mi bgyid gaṅ las yin | |

rgyal rigs zad phyir draṅ sroṅ drag tu khros pa ni | | ṅan spoṅ bu yis g-yul du mtshon rnams
bzuṅ (6)ba ste | |khro ba ’joms phyir mchod pa’i don du ṅed rnams kyis | | tshe rnams dag
kyaṅ ’dor bar mi bgyid gaṅ las yin | |

lha mo s’i tar mṅon brjod ’chi ba yoṅs bzuṅ nas | | srid po śin tu dregs pa yaṅ ni ñams pa ste
| |yoṅs ’dzin spoṅ phyir mchod pa don du ṅed rnams (7)kyis | | tshe rnams dag kyaṅ ’dor
bar mi bgyid gaṅ las yin | |

ae di lam ni pa ka źes ni dgra ’phel źiṅ | | rgyal rigs bye ba rnams ni de ltar ñams pa ste
| |rmoṅs mun gtor phyir mchod pa’i don du ṅed rnams kyis | | tshe rnams dag kyaṅ ’dor bar
mi bgyid gaṅ las yin | |

(101a1)de skad ces sogs ’jig rten dag na ’thab mo ni | | skyon las skyes pa maṅ po rnams ni
byuṅ gyur te | |ston pa bla na med pa’i gus pas mchi ba daṅ | | bcas pa yin kyaṅ ’thab mo
mi bgyid gaṅ las yin | |

de lta na yaṅ bdag cag rnams kyi ṅes pa ’di | | (2)khyed kyi pho ñar gyur cig skyen par gśegs
mdzod la | |ji ltar don ni ’thab mo min pas ’grub pa cig | | de ltar bdag ñid kun gyis ’bad
pa gyis mdzod cig | |

khyed kyis chos ldan tshig rnams kyis ni ṅed cag rnams | | ’thab par ’dod ciṅ mda’ yi mche ba
rnon po can | |(3)naṅ du rab tu ’phel ba’i dug ni ’thuṅs pa rnams | | sṅags rnams kyis ni
sbrul rnams bźin du bkag pa’o | |

de ltar bgyi źes rgyal po rnams kyi tshig bzuṅ nas | | bram ze de ni groṅ khyer de la rab źugs
śiṅ | |ji ltar rim gyis gyad rnams dag ni mthoṅ ba ste | | mthoṅ nas (4)dus su tshig ni
’di skad ces smras so | |

gźu rnams lag na gnas pa’i mi dbaṅ ’di rnams ni | | ñi ltar byi dor go cha ’bar rnams kyis |
|khyed cag rnams kyis groṅ ’dir ṅes par ro myaṅ źiṅ | | seṅ ge bźin du rnam par ’gyiṅ źiṅ
gnas pa’o | |

de rnams kyi ni śubs su bkod (5)pa’i ral gri daṅ | | gser gyi rgyab ldan gźu rnams ṅes par rtogs
pa ste | |grub ba’i chos dran nas ni chos min gyis ’jigs śiṅ | | źu ba gsol bar byed
de g-yul la ’jigs rnams min | |

de rnams mṅon par ’oṅs rnams sa yi phyir min źiṅ | | nor phyir ma yin (6)rgyags phyir ma yin
dgra phyir min | |thub pa’i gus pas ṅed cag rnams kyi źe sa ’di | | de phyir khyed cag rnams
kyi bya bas bkur sti mdzad | |

thub pa de la khyed cag gi daṅ ṅed cag gi | bla ma ñid du mñam ste ’di las ṅal ba ’di | | de
phyir spun gyi tshogs ni ’dus nas (7)’oṅs pa ste | | bla ma’i gduṅ rnams mchod pa la ni bya
ba gcig | |

