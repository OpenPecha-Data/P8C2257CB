chos ’di chags bral phyir min źiṅ | | rtogs phyir ma yin thar phyir min | |de tshe ’dzam bu’i
rtsa bar gaṅ | | bdag gis thos te ṅes pa yin | |

’di ni stobs chuṅ gis thob par | | nus pa min phyir gus ’oṅs śiṅ | |sku yi stobs ni ’phel don
(7)du | | slar yaṅ ’di ni rjes su bsams | |

bkres daṅ skom pas yoṅs gtser źiṅ | | ṅal las raṅ gnas med pa’i sems | |yid kyis thob bya’i
’bras bu ni | | ldog pa med pa gaṅ źig ’thob | |

rtag par dbaṅ po tshim pa las | | yaṅ dag gnas pa ’thob pa ste | |dbaṅ po yaṅ (46b1)dag tshim
ñid kyis | | yid ni raṅ bźin gnas pa ’thob | |

daṅ źiṅ rab daṅ yid kyis ni | | tiṅ ’dzin ñe bar skye ba ste | |tiṅ ’dzin gyis sbyar sems kyi
ni | | bsam gtan sbyor ba rab tu ’jug | |

bsam gtan rab tu źugs pa las | | rñed dka’ źi źiṅ dga’ med mchog | |’chi med go ’phaṅ de (2)chos
rnams | | gaṅ gis thob pa rab thob po | |

de phyir bza’ ba rtsa ba ste | | ’di ni thabs źes ṅes pa yin | |bza’ ba byed la brtan pa ni
| | dpag med blo yis blo mdzad nas | |

khrus byas nee rañdza ’gram nas | | lag byin ’gram gyi ljon śiṅ ni | |gus pa yis dud yal ga’i
rtses | | sku lus rid (3)pa dal bus draṅs | |

de nas lha rnams kyis bskul ba’i | | ba laṅ skyoṅ bdag bu mo ni | |sñiṅ la dga’ skyes ’gyur
ba yi | | dga’ stobs ma ni der ’oṅs so | |

duṅ dkar gyis ’bar lag pa can | | la ba sṅon po gon pa mo | |dbu ba daṅ bcas chu sṅon phreṅ
| | chu mchog ya mu na bźin no | |

(4)spyan mig autpala rab rgyas śiṅ | | dad pas ’phel ba’i dga’ ma des | |de la mgo yis rab btud
nas | | ’o ma draṅs par gyur pa’o | |

des de gsol nas brel[?] ni | | skye ba’i ’bras bu thob byas nas | |yaṅ dag dbaṅ po drug tshim
ste | | byaṅ chub ’thob par nus par gyur | |

phul (5)byuṅ rgyas pa’i sku mṅa’ źiṅ | | raṅ gi grags bcas thub pa ni | |nus gyur rgya mtsho
gñis dag gis | | mdzes daṅ bstan pa gcig pus bzuṅ | |

bdag ni ṅes par grol ba la | | blo ldan khams lṅa rnams kyis ltar | |kun nas ’jug ces rnam śes
nas | | dge sloṅ lṅa rnams kyis de dor | |

(6)de nas ’bad rtso la gñis pa ni | | byaṅ chub ched du ṅes mdzad de | |rtswa ’jam bkram pa’i
sa gźi la | | aa śwad tha yi rtsa bar gśegs | |

de tshe glaṅ po’i ’gros mṅa’ ba’i | | dbe med źabs kyi sgra yis sad par byas pa ni | |thub pa
chen po’i byaṅ chub des par rtogs pa yi | | grub mchog nag po źes (7)byas bstod pa smras
par gyur | |

ji ltar thub pa khyod kyis źabs kyis brdzis pa ni | | yaṅ nas yaṅ du sa ni sgra skad sgrogs
pa ’dra | |ji ltar khyod kyi ’od ni ñi mar snaṅ ba ste | | khyod kyis ṅes par ’dod pa’i go
’phaṅ mkhyen pa ñid | |

ji ltar mkha’ la khug rta’i phreṅ ba rnams bskor źiṅ | | padma’i (47a1)spyan mṅa’ khyed la skor
ba byed pa ñid | |ji ltar mkha’ la rluṅ rnams źi bar ’gro ba ste | | khyod kyis ṅes par
de riṅ saṅs rgyas ’gyur ba ñid | |

de nas glu mchog gis ni yaṅ dag bstod pa ni | | lco ga las ni gtsaṅ ma’i rtswa rnams ñer blaṅs
nas | |byaṅ chub śiṅ (2)chen rtsa ba dge la rab brtan ciṅ | | byaṅ chub ched du dam bca’
mdzad ciṅ bźugs pa’o | |

de nas gñid log lto ’phye’i gdeṅs kas bsdus pa la | | des ni rdo rje’i skyil kruṅ g-yo med mchog
bciṅs te | |ji srid bya ba byas pa ñid ni ma thob par | | de srid sa las gdan de ’byed
par mi (3)bgyi’o | |

