’di nas slar yaṅ khyad ’phags chos kyi ched las ni | | byaṅ gi phyogs ñid kho nar bsñen par
nus pa ste | |blo daṅ ldan pas gom pa gcig tu gyur pa yaṅ | | lho yi phyogs su ’gro bar nus
pa ma yin no | |

dka’ thub nags ’dir ji ste bya ba ṅan pa ’am | | bsre ma’i (6)chos sam ltuṅ ba min nam mi gtsaṅ
bar | |khyed kyis mthoṅ ste gaṅ gis khyed ’di bźugs ’dod min | | de ni gsuṅ la re źig
sred par bźugs mdzod cig | |

dka’ thub gter daṅ rab tu mtshuṅs par gyur pa la | | ’di rnams kyis ni dka’ thub grogs su ’dod
pa ste | |dbaṅ po daṅ mñam khyed daṅ (7)lhan cig gnas pa ni | | phur bu yi yaṅ mṅon par
mtho ba ’dren pa yin | |

dka’ thub ldan pa’i gtso bos de skad ces smras te | | srid pa rab tu ñams phyir dam bca’ byas
pa yis | |mkhas pa’i gtso bo des ni dka’ thub ldan dbus su | | naṅ du soṅ ba’i raṅ bźin
smras par gyur pa’o | |

’gron (27a1)la sdug ciṅ raṅ gi skye bo daṅ mtshuṅs pa’i | | draṅ po’i bdag ñid chos ’dzin thub
pa rnams kyis ni | |bdag la rnam pa de ltar bsam pa skyes pa yis | | bdag gi dga’ ba mchog
daṅ bkur sti skyes par gyur | |

mdor bsdus gyur na brtse źiṅ bsñen pa ’di rnams dag | | sñiṅ la (2)soṅ ba’i ṅag rnams dag gis
khrus byas bźin | |kun nas ’dzin med chos can bdag gi dga’ ba ni | | de riṅ slar yaṅ cuṅ
źig g-yos par gyur pa ñid | |

de ltar rab tu źugs pa’i khyed cag skyabs ’os rnams | | śin tu phyogs su lhuṅ ba yaṅ dag bstan
pa rnams | |bor nas ’gro źes kho (3)bo yi yaṅ sdug bsṅal te | | ji ltar gñen ’dun rnams
ni spaṅs pa de ltar ro | |

khyed cag rnams kyi chos ’di mtho ris ched du ste | | bdag gi mṅon par mtho bar yaṅ srid ma
yin phyir | |nags der gaṅ gi bdag ni sdod ’dod ma yin te | | chos las ldog pa rab tu ’jug
pa tha dad phyir | |

(4)de phyir nags ’di dag na gaṅ gis yoṅs ’gro ba | | bdag gi ma dga’ ma yin pha rol spyod log
min | |sṅon gyi dus na rjes mthun chos la gnas pa yi | | draṅ sroṅ chen po thams cad rnams
daṅ mtshuṅs par gyur | |

de nas don daṅ ldan la bde źiṅ yid du ’oṅ | | legs mthun mdaṅs daṅ ldan (5)la sñiṅ po daṅ ldan
pa | |gźon nu’i tshig ni dka’ thub ldan pa de rnams kyis | | thos nas khyad ’phags daṅ
ldan bkur sti maṅ pos gśegs | |

de nas gñis skyes thal ba la ñal kha cig ni | | lus riṅ gtsug tor daṅ ldan śiṅ śun gos gyon
źiṅ | |mig ni cuṅ zad dmar ser sna ni phra la (6)riṅs | | lag gcig spyi blugs ldan pas tshig
’di smras pa’o | |

khyod kyis ṅes pa ñid du rgya chen blo ldan źiṅ | | gźon nu khyed kyi skye ba la ni ñes pa gzigs
| |mtho ris daṅ ni ñes pa yaṅ dag rnam spyod phyir | | thar pa gaṅ gi blo gros yod pa
de yin no | |

mchod sbyin dka’ thub des ba de daṅ de (7)rnams kyis | | chags pa daṅ ldan mtho ris la ni ’gro
bar ’dod | |dgra bo bźin du chags daṅ lhan cig g-yul sprad nas | | sems pa raṅ ldan thar
pa ru ni ’gro bar ’dod | |

de phyir gal te byod kyi blo gros ’di ṅes na | | skyen par khyed ñid ’bigs byed phug par gśegs
mdzod (27b1)cig | |gaṅ źig mthar thug ṅes par legs pa thob ba’i mig | | thub pa ’di ni
de ru mtshan mo min par gnas | |

de phyir khyod kyis de ñid lam ni thob ’gyur la | | sred par gyur na yaṅ dag rab tu thob par
’gyur | |bdag gi mthoṅ ba ji ltar blo gros de de ltar | | de ñid kyi yaṅ blo gros bor (2)nas
’gro bar ’gyur | |

gsal źiṅ mtho ba’i śaṅs daṅ rnam rgyas yaṅs pa’i spyan | | zaṅs mdog ya mchu ma mchu rno dkar
mche ba can | |ljags ni dmar źiṅ phra ba’i źal daṅ ldan pa ’di | | śes bya’i rgya mtsho
mtha’ dag la ni ’gro ba ñid | |

khyod kyi zab pa daṅ ni gtiṅ dpag dka’ gaṅ (3)daṅ | | gaṅ źig sgron ma ñid daṅ mtshan rnams
gaṅ yin pas | |sṅon gyi bskal par drad sroṅ gis kyaṅ ma mthoṅ ba’i | | slob dpon ñid des la
mṅon par dga’ nas gśegs | |

dka’ thub ldan pa de rnams kyis kyaṅ de la yaṅ | | cho ga bźin rjes byas nas dka’ thub nags
der (4)gśegs | |

saṅs rgyas kyi spyod pa źes bya ba’i sñan daṅ gas chen po las | | dka’ thub kyi nags su źugs
pa’i le’u ste bdun pa’o ||

