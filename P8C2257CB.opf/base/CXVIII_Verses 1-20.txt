de nas ’ga’ źig tshe na nor ldan khyim bdag ni | | skal ba med pa rnams la nor ni rab sbyin
pa | | bzaṅ sbyin źes ni rab tu grags pa’i miṅ ldan pa | | byaṅ phyogs yul ko sa la rnams
nas der soṅ (5)gyur | |

de yis der ni thub pa bźugs pa thos pa ste | | thos nas blta bar ’dod pas mtshan mo rab tu soṅ
| |rnam dag sems pa des ni rab sleb rab mkhyen nas | | rab tu phyag byas pa la bde bar
gśegs pas bstan | |

gaṅ phyir chos la bsgoms pas ñid ni rnam spaṅs nas | | blo ldan (6)mtshan mor bdag la lta ’dod
rab sleb ste | |da lta ñid du ’oṅs pa de yi de ma thag | | ṅes par legs pa’i mgron ’di
rab tu loṅ mdzod cig | |

gaṅ źig khyod kyis lhag bsam gaṅ źig bstan pa daṅ | | bdag gis grags pa ñid las gaṅ źig daṅ
pa daṅ | |gaṅ źig sṅon gyi rgyu las blo gros rab (7)źugs te | | des ni yon tan chen po rnams
kyi snod yin no | |

de phyir ’jig rten dag na grags daṅ gźan du ni | | ’bras bu sbyin pa mchog las byuṅ bar rig
nas ni | |bkur sti byas nas dus su sñoms pa’i bdag ñid kyis | | chos las thob pa’i nor ni
sbyin par bya ba’o | |

tshul khrims yaṅ dag (65a1)blaṅs nas spyad par bya ba ste | | tshul khrims ñid ni bsruṅ ba daṅ
ni rgyan yin źiṅ | |’og tu soṅ ba rnams kyi rnam par ldog byed do | | nam mkha’i steṅ gi
ṅes par rdzogs pa po ñid yin | |

’dod pa rnams su gcig min źes pas rjes bciṅs pa’i | | yoṅs su tshol ba la (2)sogs skyon rnams
thos nas ni | |ṅes par ’byuṅ ba’i cho gar yon tan rnam śes nas | | rnam dpen las skyes śi
ba’i bden pa bsñen par mdzod | |

’chi bas ñe bar gzir źiṅ rga bas zil non pa’i | | ’jig rten rab tu bskor ba yaṅ dag yoṅs śes
nas | |źi ba skye ba med phyir ’bad pa mdzod cig daṅ | | (3)skye ba bden pa med na rga med
’chi ba med | |

ji ltar mi rnams la ni mi rtag bdag ñid kyis | | rab chags sdug bsṅal mṅon sum du ni rig mdzod
la | |de bźin lha rnams la yaṅ sdug bsṅal rig mdzod daṅ | | ’jug pa rtag pa ñid ni su yaṅ
yod ma yin | |

gaṅ du mi rtag pa ñid der ni sdug bsṅal źiṅ | | (4)gaṅ du raṅ ñid med pa der yaṅ sdug bsṅal
te | |gaṅ du bdag ces pa daṅ bdag gi ba źes pa | | de tshe mi rtag sdug bsṅal bdag med gaṅ
la yin | |

de phyir sdug bsṅal las ni sdug bsṅal ’di daṅ ni | | mtshan ma las ni ’di yi mtshan ma ltos
mdzod la | |rnam par ñe bar źi las sdug bsṅal źi ba (5)daṅ | | lam las khyod kyi lam ni dge
ba śes par gyis | |

’gro ba g-yo ba sdug bsṅal ’di ni śes nas su | | me daṅ rab mtshuṅs ṅus kyi me yis ’jig rten
’di | |mtha’ dag rab tu tshig par yoṅs su rtogs bźin du | | srid daṅ srid min rnams su smon
pa med par gyis | |

stoṅ pa ñid daṅ bdag (6)med bdag gi ba med pa | | sgyu ma daṅ mtshaṅs ’jig rten ’di ni śes byas
nas | |’du byed tsam źig rab tu yoṅs su rtogs bźin du | | lus ’di la ni khams kyi ’du
śes ñid du gyis | |

sems ni srid pa g-yos las yaṅ dag g-yos nas daṅ | | ’khor ba’i ’gro ba rnam pa sna tshogs mthoṅ
nas (7)ni | |rtog pa med ciṅ źi la bden źiṅ chags med par | | sems ni sñoms śiṅ mtshan
ma med pa bsñen par gyis | |

de nas draṅ sroṅ chen po’i chos de thos pa las | | chos kyi cho ga’i sṅon gyi ’bras bu thob
gyur źiṅ | |gaṅ źig thob nas ’di yi sdug bsṅal las lhag ma | | rgya mtsho chen po las ni thigs
pa (65b1)gcig bźin gyur | |

chags bral rnams kyi dgon par yaṅ dag gnas kyaṅ dam | | lus med rnams kyis srid rtser yaṅ dag
gnas na yaṅ | |nags sam lha na de ñid mthoṅ min ma yin la | | khyim na gnas pa yin yaṅ lta
bas dge legs gyur | |

rnam pa sna tshogs lta ba’i dra ba rnams kyis (2)daṅ | | ’khor ba’i sdug bsṅal rnams kyis de
rnams rnam mi ’grol | |de phyir rab tu ñams śiṅ de ñid ma mthoṅ bar | | chags pa rnam par
bsal nas khyad par ’phags par gśegs | |

lta ba legs skyes des ni lta ba ṅan de rnams | | ston ka’i sprin gyis rdo yi char bźin spaṅs
pa ste | |dbaṅ phyug la (3)sogs mi mthun rgyu las ma yin źiṅ | | des ni ’jig rten rgyu med
par min źes rtogs so | |

de phyir mi mñam rgyur ni ’thad pa ma yin źiṅ | | rgyu med par ni ’gal ba chen po yod pa ñid
| |’dir yaṅ rigs pa śes pas so sor mthoṅ ba ste | | the tshom med pas de ñid mthoṅ ba kye
ma ci | |

gal (4)te dbaṅ phyug gis ni ’gro ba skyed gyur na | | ’gro ba rim gyis rab tu ’jug pa ma yin
la | |skye dgu rnams kyi ’khor ba’i ’khor lo ma yin źiṅ | | gaṅ du gaṅ źig bskyed nas de
daṅ de ñid ’gyur | |

