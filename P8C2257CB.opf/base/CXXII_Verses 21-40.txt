stobs chuṅ rnams kyi yid kyi rim | | aa mra skyoṅ ma ’di mṅon ’oṅs | |dran ldan bdud rtsi’i
sems ldan rnams | | ye śes kyis ni khyed rnams gnas | |

ñe sar sbrul ni mchog yin źiṅ | | ral gyi gdeṅs pa’i dgra bo mchog | |dran daṅ ye śes rnams
(6)bral ba’i | | ñe sar bud med rnams ma yin | |

bsdad pa’am ni ñal ba’am | | ’gro ’am yaṅ na gnas pa ’am | |bud med ri mor bris pas kyaṅ | |
mi rnams kyi ni yid ’phrog go | |

’di rnams źen pas ñam thag gam | | gyen du lag bteg du na yaṅ | |skra bkram rnams (7)kyis bsreg
pa ru | | nus na mo btsun rnams sṅon ñid | |

pha rol po ’brel rnam maṅ po’i | | dbrog bya yon tan gyis bslus rnams | |de yi raṅ bźin ma mthoṅ
ste | | bud med rnams la byis rnams rmoṅs | |

mi rtag sdug bsṅal bdag med daṅ | | mi dge ba źes mthoṅ nas ni | |(79a1)lta źiṅ sgom pa po rnams
kyi | | sems ni zil gyis non ma yin | |

gnas de rnams su legs goms blo | | spyod yul rnams su ba laṅ bźin | |lha yi yul rnams kyis ’joms
par | | nus min mi rnams kyis ci smros | |

de phyir śes rab mda’ (2)’dzin źiṅ | | brtson ’grus gźu ni lag pa na | |dran pa’i go cha yoṅs
bgos śiṅ | | yul gyi ’du śes can du mnos | |

lcags kyi thur ma tsha mo yis | | mig la reg pa mchog yin źiṅ | |g-yo ba’i mig can bud med la
| | ma ruṅs dran pas lta phyir min | |

gal (3)te dus ni de yi tshe | | chags pa’i sems kyis dus byed na | |dud ’gro ’am ni ’og ñid
du | | dbaṅ med bciṅs nas khrid par byed | |

de phyir ’jigs pa ’di śes nas | | mtshan mar spros pa mi bya źiṅ | |lus po la ni gzugs tsam
du | | gaṅ gis mthoṅ ba de mthoṅ ṅo | |

(4)dbaṅ pos ’jig rten na yul rnams | | ’chi min dbaṅ po rnams des min | |gaṅ źig de rnams la
chags gyur | | de ni de rnams las ’chiṅ ṅo | |

ba laṅ gñis kyi sbyor ba’i phyir | | sbyor ba la gcig ji ltar gyur | |yul daṅ dbaṅ po de dag
ni | | chags pa (5)phan tshun de ltar min | |

mig gis gzugs ni ’dzin pa ste | | sems kyis rnam par rtog par byed | |rnam par rtog las der
skye źiṅ | | chags daṅ chags bral ñid kyaṅ ṅo | |

rnam par ma brtags dbaṅ po’i don | | gal te don med ched gyur na | |dbaṅ po’i (6)spyod yul la
spyod pa | | thams cad don med kyis sbyor to | |

de phyir ma dor dran pas daṅ | | bag yod mchog tu ’gro bas daṅ | |raṅ don rjes su mthoṅ bas
daṅ | | gduṅ med sems kyis bsgom par bya | |

de ltar don mthar ma gyur pa’i | | dge sloṅ rnams la de rjes (7)bstan | |ltos byas aa mra skyoṅ
ma ni | | thal mo sbyar byas ñe bar ’oṅs | |

des ni thugs źi draṅ sroṅ ma | | śiṅ druṅ gnas pa mthoṅ nas ni | |nags kyi yoṅs su loṅs spyod
kyis | | mchog tu rjes su ’dzin pa sñam | |

de nas bkur sti maṅ po las | | g-yo yaṅ lta (79b1)byed rab bkod nas | |me tog tsam pa ka rgyas
ltar | | mgo bos thub pa la phyag ’tshal | |

kun mkhyen gyis kyaṅ rjes gnaṅ ma | | de nas sa la bsdad pa ste | |de yis blo la bzod gsuṅ gis
| | thub pas de la bka’ stsal to | |

