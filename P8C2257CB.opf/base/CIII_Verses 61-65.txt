’di ni ṅes par skye dgu rnams kyi mthar thug ste | | ’jig rten pa dag ’jigs pa spaṅs śiṅ bag
med la | |mi rnams dag gi sems rnams sra ba sñam pa ste | | lam la gnas rnams de ltar raṅ
bźin ñid du gnas | |

de phyir ’dren pa śiṅ rta’i kha ni phyir bzlog daṅ | | (6)bdag cag sa la rnam par rgyu pa’i
yul dus min | |ñam thag dus su rnam par ñams pa śes nas ni | | sems daṅ bcas pa gaṅ ’dra ’di
na bag med yin | |

mi bdag bdag skyes kyis ni de skad smras na yaṅ | | de yis śiṅ rta de ni phyir la ma bzlog ste
| |khyab par ldan pa yin (7)yaṅ mi dbaṅ brten pa la | | padma’i tshogs bcas nags ñid du
ni gśegs par gyur | |

de nas me tog rgyas ldan gźon nu’i rkaṅ ’thuṅ źiṅ | | yoṅs su bskor źiṅ rab dga’ myos pa’i khu
byug can | |gźal med khaṅ ldan padma daṅ bcas mdzes pa’i rdziṅ | | dga’ ba’i tshil (13b1)’dra
dge ba’i nags de gzigs par gyur | |

lha mchog mas bskor groṅ khyer brgyan byed bdag po’i gźir | | brtul źugs gsal ldan thub pa bgegs
kyis ’jigs pa bźin | |yan lag mchog ma’i tshogs khyab mi skyoṅ bdag skyes sras | | de
nas stobs las nags (2)der spyan draṅs so | |

saṅs rgyas kyi spyod pa źes bya ba’i sñan dṅags chen po las | thugs skyo ba skyes pa’i le’u
ste gsum pa’o || ||

