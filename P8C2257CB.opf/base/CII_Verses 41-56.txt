gcig ni rnam par dul la des ni mdun bsruṅs śiṅ | | bdun po ñid ni don la lṅa po dag ni bsruṅs
| |sde tshan gsum po thob la sde tshan gsum rtogs (3)śiṅ | | sde tshan gñis po śes la sde
tshan gñis po spaṅs | |

ñes pa byas kyaṅ rab tu bskyaṅs nas gźom bya la | | ’tshe bar mi byed khro bas kyaṅ ni gzigs
ma yin | |de rnams dag la ’bras bu źi bas bciṅs gyur la | | de rnams dag ni ’dor ba tshul
ma yin phyir mthoṅ | |

(4)draṅ sroṅ rnams kyis mchog gi brtul źugs spyad gyur la | | yun riṅs yaṅ dag bzuṅ ba’i śa
khon źugs rnams dor | |yon tan dri ldan sñan dṅags rnams ni thob gyur la | | dri ma can du
byed pa’i rdul rnams rnam par dor | |

rab tu mi gnas gtor ma’i dpya ni ma blaṅs (5)la | | pha rol dṅos po rnams la mṅon par rlom ma
byas | |dgra rnams la ni chos ma yin pa ma smras la | | khro ba rnams ni sñiṅ gis gzuṅ ba
ma yin no | |

źi ba’i bdag ñid sems ni rnam par rab daṅ la | | rnal ’byor rab tu ldan pa’i dbaṅ po rnams ci
ltar | |der ni (6)de ltar sa bdag rab tu sgyur ba can | | ’baṅs daṅ groṅ khyer ba rnams
de lta ñid du byas | |

de nas mdzes pa’i ’o ma ’dzin pa daṅ ldan ma | | grags ’dzin ma ni raṅ gi grags pa ’dzin ma
la | |zas gtsaṅ sras po’i sras po sgra gcan sgra yi źal | | sgra gcan ’dzin źes bya ba (7)dus
su skyes par gyur | |

de nas ’dod pa’i bu mṅa’ mchog gi yid ches te | | rigs rgyud ’phel ba rab mtshon sa skyoṅ rgyal
po ni | |ji lta ñid du sras po rab tu skyes la dga’ | | de lta ñid du sras po’i sras po
skyes la dga’ | |

bdag gi bu yi bur gyur pa la brtse ba ni | | bdag (9b1)bźin gaṅ las yin źes dga’ ba skyes gyur
te | |dus su des ni cho ga de daṅ de dmigs śiṅ | | bu la dga’ ba mtho ris bźin du ’jogs
par gyur | |

rgyal po’i khyu mchog grags daṅ sñan pas mtshan rnams kyis | | daṅ po’i skal ba rnams kyi lam
la gnas nas ni | |dkar (2)po ma dor dka’ thub rnams la dka’ thub daṅ | | ’tshe ba dor ba’i
mchod sbyin rnams kyis mchod par gyur | |

rgyal po’i dpal gyis daṅ ni dka’ thub dpal gyis kyaṅ | | bsod nams las can de ni de nas ’bar
gyur la | |rigs daṅ blo daṅ mdzad spyod kyis kyaṅ gsal ba ste | | (3)gzi brjid stoṅ gi ’od
zer bźin du rab tu ’phro | |

raṅ byuṅ las byuṅ mchod byed sṅags ni mchod byas nas | | sras gnas ched du brtan pa’i dpal gyis
bzlas byas śiṅ | |dka’ thub byed pa’i las rnams byas gyur skye dgu rnams | | skyed ’dod
skye dgu’i bdag bźin daṅ po’i dus su’o | |

(4)mtshon cha spaṅs śiṅ bstan bcos rnam par śes gyur la | | ñe bar źi la bsñen źiṅ ṅes la rnam
par bzod | |dbaṅ ldan bźin du yul rnams gaṅ la ma bsñen la | | yab mes bźin du yul rnams
kun la gzigs par gyur | |

des kyaṅ bu yi ched du rgyal srid bzuṅ gyur la | | bu ni (5)rigs kyi don du rigs ni grags pa’i
phyir | |grags ba mtho ris ched du mtho ris bdag ñid phyir | | chos kyi don du bdag ñid
gnas la ’dod par ’gyur | |

de ltar des ni dam pa rnams kyis ṅes thob pa’i | | thos pa las grub chos ni rnam pa sna tshogs
byas | |gaṅ las bdag (6)gi bus ni bu yi ṅo mthoṅ nas | | nags tshal ñid du ’gro mi ’gyur
źes mgon bslaṅs so | |

bdag la yaṅ dag blaṅs pa’i dpal ni sruṅ ’dod pa’i | | sa skyoṅ rnams kyis sa la bu ni bsruṅ
ba ste | |chos ni ’dod pa’i ma yi dbaṅ po de yis kyaṅ | | yul rnams ’dor ba (7)med par bu
ni chos las bsruṅs | |

byaṅ chub sems dpa’ yul la bde ba’i ro śes thams cad kyaṅ | | sras skyed pa na dpe med sems
pa nags su gśegs gyur te | |de phyir ñe bar bsags pa’i las ni rtsa nas skyed pa’i phyir |
| de ni źi ba ma thob de srid dga’ ba bsñen par gyur | |

(10a1)saṅs rgyas kyi spyod pa źes bya ba’i sñan dṅags chen po las | btsun mo’i ’khor na gnas
pa’i le’u ste gñis pa’o ||

