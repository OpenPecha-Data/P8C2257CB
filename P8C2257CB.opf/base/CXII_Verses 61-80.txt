lus ’di la ni kha gaṅ du | | de la yoṅs su rtog pa ste | |de nas rdzas sdug rnams la yaṅ | |
nam mkhar lhag par mos par byed | |

nam mkhar soṅ ba’i bdag ñid du | | bsdus nas gźan du blo ldan gyis | |de ñid mtha’ med par mthoṅ
(2)źiṅ | | khyad par ’phags pa lhag par ’thob | |

naṅ na mkhas pa gźan dag ni | | bdag ñid bdag ñid kyis bzlog nas | |ci yaṅ med ces mthoṅ ba
ni | | ci yaṅ med pa źes dran no | |

de nas gur nas bya bźin daṅ | | goṅ bu dag nas srin pa la bźin | |źiṅ śes lus las ’thon pa las
| | (3)thar pa źes ni mṅon par brjod | |

de ñid śes pa’i mkhas pa yis | | gaṅ źig thar pa źes brjod pa | |’di de tshaṅs pa dam pa ste
| | rtags med rtag ciṅ ’gyur ba med | |

de ltar thabs daṅ thar pa dag | | bdag gis khyod la bstan pa ste | |gal te śes śiṅ gal te srid
| | ji lta ba (4)bźin rtogs par mdzod | |

rgyal ’dod bu daṅ skyed byed daṅ | | gźan mi ’bral ba rgan po daṅ | |thar pa ’dod pa gźan rnams
kyaṅ | | lam ’di thob nas grol bar ’gyur | |

de yi dam pa’i tshig ’di daṅ | | rnam par dpyod pa yaṅ bzuṅ nas | |sṅon du rgyu yi stobs thob
pas | | lan ni smras par (5)gyur pa’o | |

goṅ nas goṅ du źi ba yi | | ye śes phra mo ’di thos śiṅ | |źiṅ śes yoṅs su ma btaṅ phyir | |
de ni mthar thug min par go | |

rnam gyur daṅ ni raṅ bźin las | | źiṅ śes grol bar kho bo yis | |rab tu skye ba’i chos su daṅ
| | sa bon chos su sñam pa’o | |

gaṅ yaṅ rnam dag (6)bdag ñid ni | | ṅes par thar źes rtog pa ste | |slar yaṅ rkyen dag yod pa
las | | de ni grol bar mi ’gyur ro | |

ji ltar dus sbyor sa daṅ chu | | me las sa bon skye ma yin | |de bźin rkyen ni de rnams kyis
| | skye ba de yaṅ bdag gi lugs | |

gaṅ źig mi śes las sred rnams | | spaṅs las (7)thar pa rtogs byed pa | |de ni mchog tu yoṅs
spoṅ ba | | bdag yod gyur na yod ma yin | |

spaṅs nas spaṅs nas gsum po ’di | | khyad par du yaṅ ñer ’thob ciṅ | |gaṅ du bdag ni gnas gyur
pa | | der ni gsum po ’di phra’o | |

skyon rnams phra ba ñid las daṅ | | sems kyi bya ba med las (45b1)daṅ | |tshe ni riṅ pa ñid
las kyaṅ | | thar par kyaṅ ni yoṅs su rtog | |

ṅar ’dzin par ni yoṅs spoṅ bar | | gaṅ de yoṅs su rtog byed la | |bdag spyod gyur nas ṅar ’dzin
pa | | yoṅs su spoṅ ba yod ma yin | |

draṅ sroṅ rnams kyis ma spaṅs pa | | ’di ni yon tan med ma yin | |de phyir yon tan (2)med gyur
na | | ’di yi thar par mi brjod do | |

yon tan can gyis yon tan gyi | | ldog pa yod pa ma yin te | |gzugs daṅ ’gro ba daṅ bral ba’i
| | me ni ñe bar ’thob ma yin | |

lus las sṅon du lus can daṅ | | yon tan las sṅar yon tan can | |ma yin de phyir daṅ por grol
| | lus bźin slar (3)yaṅ ’chiṅ bar byed | |

źiṅ śes lus daṅ ma bral ba | | śes pa yin nam śes min ñid | |gal te śes ’di śes bya yod | |
śes bya yod na mi grol lo | |

