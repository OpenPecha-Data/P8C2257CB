de nas bzaṅ pos yaṅ dag ñer ldan legs bzaṅ ni | | dbyu gu gsum ’dzin ’byuṅ po’i tshogs su mi
mchod pa | | bde bar gśegs pa lta ’dod (89a1)dge sloṅ thar ’dod pas | | kun dga’ byed pa’i
kun dga’ bo la smras pa’o | |

thub pa mya ṅan ’da’ ba’i dus ni bdag gis thos | | gaṅ gi ched du bdag gis lta ’dod skyes pa
ste | |’jig rten dag na mchog gi chos kyi rtogs pa po | | zla ba gnam stoṅ la bźin mthoṅ
(2)bar zla ba min | |

sdug bsṅal mtha’ dag rnams kyi tha mar gśegs bźed pa | | khyod kyi ’dren pa de ni lta bar ’dod
pa ste | |sprin gyis mṅon par bkag pa’i mkha’ la ñi ma bźin | | bdag gis ma mthoṅ bar de
nub par ’gro ma yin | |

de nas yoṅs su ’gro ba po ni ’oṅs pa ste | | smra (3)bar ’dod ciṅ chos ’dod pa ni des śes nas
| |ṅal ba daṅ ni ldan pa’i sems ldan kun dga’ bos | | dus ma yin źes mchi ma’i gdoṅ gis
smras pa’o | |

de ni zla ba’i ’od mṅa’ bsam pa mkhyen pa po | | ’dab ma rgyas ba’i spyan yaṅs rnam par mkhyen
nas su | |gaṅ phyir kho bo ’jig (4)rten phan phyir skyes pa ste | | kun dga’ bo kye gñis
skyes ma ’gogs źes gsuṅs so | |

de las legs bzaṅ mchog tu dga’ źiṅ yid ches śiṅ | | dpal stug dge legs mdzod la mṅon du soṅ
ba ste | |de nas dus kyi rjes su mthun pas źi ba yi | | gsuṅ ni mṅon par gsuṅs (5)nas slar
yaṅ de gsol to | |

kho bo lta ba’i yoṅs su rtog pa po rnams las | | thar pa’i lam gźan lhag par khyed kyis lhag
par thob ces grag | |de phyir bdag la gsuṅ mdzod bdag la ’dzin ’dod yod | | bdag gis lta
’dod rtse bar ’dod pa’i phyir ma yin | |

de nas gñis (6)skyes mṅon par ’oṅs pa de la ni | | yan lag brgyad kyi lam ni saṅs rgyas kyis
gsuṅs śiṅ | |rab tu chud zos lam ni yaṅ dag dran pa bźin | | thos nas gaṅ ni gaṅ gis yaṅ
dag rtogs | |

des ni sṅon du mthoṅ bar gyur pa’i lam gźan la | | des ni mthar thug dam pa ñe bar ma thob (7)ste
| |sṅon du ma mthoṅ lam ni lhag par thob nas su | | sñiṅ la mun pa daṅ bcas lam de dor
bar gyur | |

rdul daṅ lhan cig mun pa rab tu ’phel ba ste | | de dag rnams kyi mi dge’i las ni sogs źes grags
| |sñiṅ stobs daṅ bcas rdul ni rab tu ’phel ba ste | | de dag rnams (89b1)kyi dge ba’i
las ni rgyas źes grags | |

thos daṅ blo daṅ ’bad pas sñiṅ stobs ’phel ba na | | rdul daṅ mun pa nag ni rnam pa med pa’i
phyir | |las ñams pa las las ni zad par ’gro ba ste | | de dag rnams kyi las de ’thad pa
yin źes grags | |

yid ni rmoṅs par byed (2)pa rdul daṅ mun pa dag | | raṅ bźin par ni ’jig rten dag na smra ba
ste | |de phyir de gñis zad pa yod min brtan ñid phyir | | raṅ bźin par ni brtan pa ñid du
rab tu grub | |

sñiṅ stobs sbyor las de dag bde bar gyur na yaṅ | | dus kyi dbaṅ gis slar yaṅ ’byuṅ bar ’gyur
ba (3)ste | |bsil ba’i chu ni tshan mo bźin du rim gyis ni | | dus kyi rim las raṅ bźin
du ni ’gro bar ’gyur | |

rtag pa’i bdag ñid sñiṅ stobs de ltar ’phel ba ru | | thos pa blo daṅ ’bad pa rnams kyis mi
nus te | |de ma ’phel na de dag ñams pa yod min źiṅ | | de dag ma (4)ñams pa las źi ba yod
ma yin | |

sṅon du des ni raṅ bźin las ni skyes sñam ste | | des kyaṅ der ni thar pa mthoṅ ba ma yin źiṅ
| |me yi ’bar ba’i ’od kyi ñams pa ji lta bar | | raṅ bźin la ni gnas na mthar thug gaṅ
las yin | |

saṅs rgyas pa yi lam gyis de ñid mthoṅ ba (5)ste | | srid pa la ni brten nas ’jig rten des rtogs
śiṅ | |de yi rnam par ñams pas źi ba rigs pa ste | | rgyu ni rab tu ñams phyir ’bras
bu ñams pa’o | |

gsal ba ’di yin rnam par ’gyur ba med pa’i bdag | | lus las gźan ni de yis sṅon du rtogs pa
ste | |thub pa’i (6)gsuṅ ni yoṅs su thob nas ’jig rten ni | | bdag med pa daṅ bdag tu bya
ba med par śes | |

chos ni du ma so sor brten nas skyes pa ste | | raṅ ñid dbaṅ med yoṅs su śes nas ni | |des ni
rab tu ’jug pa sdug bsṅal ñid du daṅ | | ṅes par ldog ste sdug bsṅal ñid du kye ma mthoṅ
| |

(7)ji ltar ’jig rten dag ni skye ba rtogs nas su | | des ni chad pa’i lta ba rnam par spaṅs
pa ste | |’jig rten dag gi nub par ’gro ba śes nas su | | rtag pa’i lta ba brtan po skyen
par spaṅs pa’o | |

draṅ sroṅ chen po’i gsuṅ ni thos nas bzuṅ ba ste | | de ltar ’di na des ni sṅon gyi lta ba daṅ
| (90a1)de yis sṅon du yoṅs su las ni byas pas te | | gaṅ gis skyen par dam pa’i chos la
rjes su soṅ | |

