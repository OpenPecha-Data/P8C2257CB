gaṅ źig rgyal po’i bstan bcos śes ldan ṅan spoṅ dag | | rig byed draṅ sroṅ de gñis kyis ni ma
byas pa | |de dag gi sras źi ba pa Wa saṅs daṅ ni | | phur bu yis ni dus kyis de ñid bskyed
par (5)gyur | |

ñams gyur sṅa ma rnams kyis ma mthoṅ rig byed gaṅ | | dbyaṅs can ma yi bu yis kyaṅ ni slar smras
pa | |nus med gnas ’jog gis ni ma byas gyur pa gaṅ | | rgyas pa yis ni de ltar rnam pa
maṅ po brjod | |

’pho byed draṅ sroṅ chen pos ma bsdebs gyur pa gaṅ | | tshig gi rkaṅ pa (6)grog mkhar gyis ni
daṅ por bskyed | |gso ba gaṅ yaṅ rgyun śes kyis ni ma mthoṅ ba | | phyi nas de ni draṅ sroṅ
rgyun śes bu yis byas | |

gaṅ yaṅ gñis skyes ñid ni kun śas ma rñed pa | | de ni gtiṅ dpogs bu yis rgyal po la thob bo
| | bu ram śiṅ pas daṅ por ma bsdams gyur pa gaṅ | (7)rgya mtsho la ni dug bcas kyis kyaṅ
mtshams bzuṅ ṅo | |

slob dpon ñid du bram ze’i rnal ’byor cho ga la | | gźan rnams kyis ma thob pa skyed byed gśegs
par gyur | |khyab ’jug gi ni grags pa’i las rnams gaṅ yin pa | | de rnams la ni dpa’ bo
la sogs stebs med gyur | |

de phyir laṅ tsho daṅ ni (4b1)rigs dag tshad ma yin | | la la la lar mchog ñid ñer thob ’jig
rten na | |rgyal daṅ draṅ sroṅ rnams kyis sṅa mas ma byas pa | | de daṅ de dag rnams ni bu
rnams dag gis byas | |

de ltar gñis skyes de rnams kyis ni yid ches te | | mi skyoṅ dbugs ’byin daṅ yan gmṅon par dga’
gyur la | |(2)mi ’dod the tshom dag ni yid las rnam bstsal te | | rab tu dga’ ba ñid la
lhag par ’dzegs par gyur | |

dga’ ba yis ni gñis skyes dam pa de rnams la | | bkur sti sṅon du ’gro ba’i nor rnams rab phul
te | |ji skad smras bźin ’di ni sa yi bdag por gyur | | rgas pa thos nas nags rnams (3)su
ni ’gro bar śog | |

de nas mtshan ma rnams daṅ dka’ thub stobs las ni | | skye ba mthar mdzad bltams pa de ni rtogs
gyur nas | | dam pa’i chos la gus pa’i ś’akya’i dbaṅ phyug gi | gnas su dkar min draṅ
sroṅ chen por gśegs par gyur | |

tshaṅs pa’i dpal ñid kyis kyaṅ dka’ thub dpal (4)gyis ni | | ’bar ba’i tshaṅ rig rnams kyi tshaṅ
rig de la ni | |rgyal po’i bla mas gus pa daṅ ni bkur sti’i phyir | | mi dbaṅ pho braṅ
du ni rab tu spyan draṅs so | |

de ni sa bdag btsun mo’i ’khor gyi ñe logs su | | gźon nu bltams pa la ni dga’ ba’i śugs kyis
’oṅs | |dka’ thub mchog las daṅ (5)ni rgas pa la brten nas | | brtan pa nags kyi ’du śes
kyis ltar rnam par źugs | |

de nas thub pa gdan la gnas pa de la mi skyoṅ gis | | źabs bsil mchod yon sṅon ’gro yaṅ dag
rab mchod nas | |sṅon tshe gnas mchog la ni mtha’ can lhas bźin des | | ji ltar ñe bar spyod
la sñan gsan (6)phab pa’o | |

bdag gi rigs ni rjes su bzuṅ phyir nor ldan des | | gaṅ źig bdag la gzigs phyir bcom ldan ñer
gśegs la | |bka’ drin gnaṅ bar mdzod cig źi ba ci bgyi bgyi | | kho bo slob ma lags so thugs
rjes mdzad par rigs | |

de ltar mi skyoṅ gis ni dṅos bo thams cad kyis | | (7)ñe bar gsol btab gyur pa’i thub pa ji
lta bźin | |rab rgyas yaṅs pa’i spyan ni ya mtshan daṅ bcas pas | | zab ba daṅ ni brtan pa’i
chig rnams smras pa’o | |

chos ’dod gtoṅ ba daṅ ldan ’gron la sdug ciṅ phaṅs | | bdag ñid chen po khyed la ’thad pa ’di
yin la | |sems (5a1)pa rjes ’gro ye śes laṅ tsho rjes mthun pa | | khyod kyi blo gros gñen
gaṅ de ltar bdag la yin | |

de daṅ de ni gaṅ gis mi skyoṅ draṅ sroṅ des | | phra mo’i chos kyi nor rnams rab tu thob byas
nas | |rtag par cho ga bźin du mchod sbyin byas gyur pa | | dka’ thub rnams (2)kyis phyug
ciṅ nor rnams dag gis dbul | |

bdag gi ñe bar ’oṅs la dgos pa gaṅ yin pa | | bdag gi de ni gson mdzod dga’ bar ñer soṅ khyed
| |byaṅ chub rtogs pa’i ched du khyod kyi sras bltams źes | | lha yi ṅag dag bdag gi ñi
ma’i lam du thos | |

ṅag de thos nas daṅ ni (3)yid la bsgoms nas daṅ | | mtshan ma rnams kyis śes nas de nas ñe bar
’oṅs | |brgya byin gyi ni rgyal mtshan yaṅ dag bsgreṅ ba bźin | | ś’akya’i rigs kyi rgyal
mtshan blta bar ’dod pa yis | |

źes pa’i tshig ’di de ltar thos par gyur nas ni | | mi dbaṅ rab tu dga’ bas kun nas g-yos (4)gyur
te | |yum gyi paṅ du son las gźon nu blaṅs nas ni | | dka’ thub nor can la ni yaṅ dag
bstan par gyur | |

de nas draṅ sroṅ che des źabs la ’khor los mtshan | | phyag daṅ źabs kyi sor mo dra bas ’brel
pa daṅ | |glaṅ po bźin du mdoms nub smin ma mdzod spur bcas | | (5)ya mtshan daṅ bcas rgyal
po’i sras ni mthoṅ bar gyur | |

