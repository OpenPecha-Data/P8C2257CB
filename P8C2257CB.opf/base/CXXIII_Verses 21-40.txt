dur smrig śiṅ śun zur phud daṅ | | gtsug phud spyi bo ral ba rnams | |tshul khrims ñams pa kun
rnams (2)kyi | | bcos ma ñid du śes par bya | |

stegs las dus gsum khrus byas nas | | me la lan gñis bsregs nas daṅ | |gduṅ ba drag por gduṅs
nas kyaṅ | | tshul khrims med na bdag ma yin | |

śa za rnams la lus byin nas | | ri yi logs nas bor nas sam | |me ’am (3)chur ni bdag mchoṅs
na | | tshul khrims med na bdag ma yin | |

’bras bu rtsa ba chu za źiṅ | | ri dags bźin du rtswa za’am | |rluṅ gi bza’ ba ’dod pa yaṅ |
| tshul khrims med na bdag mi ’gyur | |

mi gaṅ tshul khrims kyis dman pa | | de ni bya daṅ ri dwags mtshuṅs | |rdol (4)ba’i snod ni
chu yis bźin | | de ni chos kyi snod ma yin | |

’jigs pa daṅ ni gtam ṅan daṅ | | yid mi ches daṅ mi dga’ ñid | |mṅon sum ’dir ni thob pa ste
| | soṅ nas don med za bar ’gyur | |

de phyir tshul khrims gźom mi bya | | ’brog dgon dag na lam mkhan bźin | |raṅ (5)dbaṅ dag ni
rñed dka’ ba’i | | tshul khrims mtho ris dag na gru | |

skyon rnams kyis bcom sems kyis ni | | thams cad bcom nas ’jug pa ste | |tshul khrims rab tu
gnas byas nas | | ñon moṅs ’joms la ’bad pa gyis | |

de phyir daṅ por ṅa sñam pa | | brgyan par ’dod (6)pas spaṅ bar bya | |bsreg bya za ba’i du
ba bźin | | yon tan rnams kyis ṅa sñam ñid | |

skar ma ñi ma zla ba rnams | | sprin gyi dra ba chen pos bźin | |ṅa rgyal gyis bcom yon tan
rnams | | yod par gyur kyaṅ mdzes ma yin | |

dregs pa ṅo tsha ’joms pa ste | | mya ṅan gyis (7)gtan dga’ bas lus | |yon tan rnams kyi rtsa
ba nas | | ’joms phyir ṅa’o sñam pa skye | |

’gran pa daṅ ldan ṅa rgyal las | | lha min lha rnams kyis bcom źiṅ | |mi skyoṅ ta la’i byin
pa daṅ | | doṅ gsum pa rnams zad par gyur | |

gaṅ źig mi rtag dṅos rnams su | | mchog (81b1)ni ṅa yin sñam pa daṅ | |mi dman pa ni ṅa źes
sñam | | de ni mkhas pa min par rtogs | |

gzugs ni brtan pa ma yin źiṅ | | ’jig pa’i chos can g-yo ba yis | |ṅa źes gaṅ źig ṅa rgyal te
| | yoṅs su rtog pa min gźan ci | |

’dod pa’i ’dod chags stobs ldan (2)pa | | rab gab lhan skyes dgra bo ste | |bśes min naṅ na
spyod pa bźin | | gaṅ źig bśes kyi sgo nas ’joms | |

’dod chags me daṅ me ñid ni | | sreg pa’i bdag ñid kyis mñam ste | |’dod chags me ni ’bar ba
na | | mtshan mo de ñid riṅ bar ’gyur | |

’dod chags me’i (3)stobs ji ’dra ba | | me yi stobs ni de ’drar smin | |me ni chu rnams kyis
śes te | | ’dod chags me ni mtshos kyaṅ min | |

dus su nags su mes tshig rnams | | nags kyi śiṅ rnams skye ba ste | |’dod chags mes tshig blo
med rnams | | chos la skye ba ma yin no | |

chags las (4)bde ba tshol ba ste | | bde phyir mi dge ba byed ciṅ | |mi dge ba las dmyal bar
’gro | | chags pa daṅ mñam dgra bo med | |

chags las sred pa skye ba ste | | sred las ’dod pa rnams la chags | |’dod pa rnams las sdug
bsṅal ’thob | | chags pa daṅ mñam yul med do | |

