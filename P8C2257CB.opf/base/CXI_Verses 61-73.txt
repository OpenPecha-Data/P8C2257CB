raṅ gi las mkhan mthar byed gaṅ gi ’gro ba ni | | na tshod kun la dbaṅ med rnam par ’gugs pa
ste | |rnam gźag ma yin rnam par ñams tshe gaṅ ltar (4)ni | | źi ’dod mkhas pa dag gis dga’
ba rtogs par byed | |

gaṅ tshe dga’ ba’i gźu daṅ nad rnams bkram pa’i mda’ | | mthar byed dge ba ma yin rṅon pa bźin
gnas pas | |skye dgu’i ri dwags bskal pa’i nags brten rnams gtor te | | na tshod rab mchog
la dmigs yid la re ba yi | |

(5)de phyir gźon nam rgan daṅ yaṅ na byis pa ni | | rab tu ’jug par ’dod dam rnam par ldog pa
ñid | |chos ldan bdag ñid byas pa ji lta bar gyur pa | | de ltar myur ba ldan pas ’dir ni
bya bar ’os | |

yaṅ na ’dod pa’i ’bras bu rigs su ’os pa rnams | | chos phyir mchod sbyin bya ba (6)gyis źes
gaṅ smras pa | |gaṅ źig gźan gyi sdug bsṅal bya bas ’dod pa ste | | mchod sbyin rnams la
phyag ’tshal bde ba ’dod pa med | |

’bras bu ’dod pas dbaṅ med pha rol gsod pa la | | sñiṅ rje’i bdag ñid dam pa rnams kyi rigs
tshul min | |gaṅ yaṅ mchod sbyin dag gi ’bras (7)bu rtag gyur pa | | sñiṅ rje’i bdag ñid gaṅ
gis de ltar byas nas ci | |

sems ni źi ba yis sam tshul khrims brtul źugs kyis | | gal te chos tshul gźan gyi cho ga ma
yin la | |de lta na yaṅ mchod sbyin bsñen par ’os min te | | gaṅ du gźan la ’tshes nas ’bras
bur brjod pa’o | |

’di (42b1)ñid du yaṅ re źig skyes bu gnas pa yi | | bde ba gaṅ źig pha rol ’tshe bas rab źugs
pa | |de yaṅ brtse bcas blo daṅ ldan pa’i ’dod min te | | gaṅ źig sred pa’i mtha’ mar mi
mthoṅ kye ma ci | |

rgyal po ’khor bar bdag gi yid ni dga’ med ciṅ | | ’bras bur rab tu ’jug phyir bdag (2)ni bslu
bya min | |chu ’dzin char gyis brgyab pa’i ljon śiṅ bźin du ni | | kun du soṅ ba’i rab
tu ’jug pa rnams ni g-yo | |

rnam par thar pa smra ldan rtsibs phur thub pa ni | | blta bar ’dod pas bdag ni ’dir yoṅs de
yi phyir | |mi skyoṅ khoṅ la dge bar gyur cig de ni ’gro | | (3)bdag gi de ñid ltos med dag
ni bzod par mdzod | |

lha na dbaṅ po bźin sruṅs rtag par ñi bźin sruṅs | | yon tan gyis sruṅs sa sruṅs ’dir ni dge
legs sruṅs | |tshe sruṅs ’phags pa yis sruṅs dam pa’i bu rnams daṅ | | dpal sruṅs rgyal po’i
bdag ñid kyis ni (4)chos sruṅs śig | |

kha ba’i dgra yi rdeg las skyes pa las skyes nas | | ji ltar gñis skyes gaṅ źig lus ni rnam
thar ’gro | |kha ba’i dgra yi dgra yis khyim gyi dgra ’joms naṅ | | naṅ du de ltar gaṅ źig
yid ni rnam par thar gśegs mdzod | |

thal mo daṅ bcas re thob mi skyoṅ gis smras pa | | (5)khyed kyis ji ltar ’dod pa bgegs med thob
par śog | |bya ba byas pa kun nas thob ba dus su ’dir | | kho bo yi yaṅ rjes su ’dzin
pa khyed kyis mdzad pa’o | |

de ltar gyur źes brtan pa’i dam bca’ mdzad nas sa skyoṅ la | | de nas de ni thams cad sgrol
gyi dka’ thub gnas su gśegs | |yoṅs (6)su gśegs pa de mthoṅ nas kyaṅ ya mtshan gyur pa yi
| | mi skyoṅ ñid kyaṅ ri yi tshogs kyi groṅ khyer ñid du soṅ | |

saṅs rgyas kyi spyod pa źes bya ba’i sñan dṅags chen po las | ’dod pa la rnam par smod pa’i
le’u ste bcu gcig pa’o ||

