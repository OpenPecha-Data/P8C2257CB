de phyir daṅ ṅam bdag ’das tshe | | skyo ba yis daṅ bag yod (7)daṅ | |bdag gi sgron mas gsal
byas te | | chos kyi sgron ma rtag par ro | |

der źugs brtson ’grus brtan pa daṅ | | rtsod med bdag gi don la mkhas | |blo ni gźan dbaṅ ma
yin pa | | bdag gi sgron ma źes śes bya | |

rig pa daṅ ldan mkhas pa ni | | gaṅ gi sgron mas (84a1)mun pa bźin | |śes rab sgron mas ’joms
pa ste | | chos kyi sgron mar śes par bya | |

dge legs ñe bar thob bya’i phyir | | de dag rnams kyi spyod yul źi | |lus daṅ tshor ba ñid daṅ
ni | | sems daṅ bdag med pa ñid do | |

dus lpags khrag daṅ rgyus (2)pa daṅ | | śa daṅ spu sogs rnams kyis dkris | |mi gtsaṅ lus su
mthoṅ bas ni | | lus la chags pa ma yin no | |

de lta de ltar rkyen rnams kyis | | ’jug pa’i tshor ba rnams su ni | |sdug bsṅal źes de ltar
mthoṅ ba’i | | bde ba’i śes rab rab tu ’joms | |

skye ba daṅ ni (3)gnas pa daṅ | | chos kyi ’god pa ñid dag ni | |źi ba’i sems kyis mthoṅ ba
yin | | rtag par ’dzin pa ldog pa’o | |

rkyen rnams las ni skyes pa rnams | | phuṅ po rnams ni mthoṅ ba yi | |ṅar ’dzin gyis ni skyed
pa po | | bdag tu ’dzin pa ’jug ma yin | |

sdug bsṅal ñe bar (4)źi ba’i phyir | | bgrod pa gcig pa’i lam ’di ni | |lam ni bźi po de rnams
su | | de ltar dran pa ñe bar gźag | |

de ltar ram ni bdag ’das tshe | | gaṅ rnams ’di la gnas ’gyur ba | |de rnams ’god med go ’phaṅ
mchog | | ṅes par legs pa thob par ’gyur | |

de ltar kun (5)dga’ bo la gtam | | de rnams rnam par ’dren pas mdzad | |litstsha b’i rnams kyis
thos nas | | de la gus phyir skyan par soṅ | |

thub la brtse daṅ gus pa’i phyir | | gduṅ bas phrog pa’i sems can rnams | |spyod mthas bkod
pa’i don rnams kun | | myur las rdzu ’phrul don (6)rnams so | |

ston pa la ni smra ’dod pa | | de rnams btud nas ñe bar gnas | |smra bar ’dod rnams ston pa
yis | | mkhyen nas thub pas tshig gsuṅs so | |

gaṅ ’di bdag la soṅ ba’i sems | | khyed cag rnams kyis de kun śes | |de ñid gźan bźin mya ṅan
gyis | | de riṅ khyed (7)kyis spobs par gyur | |

dpal gyi bde rnams la gnas kyaṅ | | khyed cag rnams kyis thams cad nas | |mṅon par źugs pa ’di
yis ni | | gsal ba ñid daṅ chos mkhan ñid | |

gal te ye śes bdag las kyaṅ | | cuṅ źig thos śiṅ śes pa na | |bdag gi źiṅ pa rab dmigs te |
| (84b1)gduṅ ba ma byed brtan par soṅ | |

mi rtag ’dus byas dṅos po rnams | | g-yo źiṅ yoṅs su gyur pa can | |sñiṅ po daṅ bral blo gtad
min | | cuṅ źig brtan par gnas pa med | |

gnas ’jog rgyun śes la sogs daṅ | | gaṅ gźan thig le gźan rnams daṅ | |dus kyi dbaṅ (2)du soṅ
ba ste | | srid pa ’di ni ma ruṅs ñid | |

sa ’dzin ṅa las nu daṅ ni | | brgya byin daṅ mtshuṅs dbyig nor daṅ | |skal ba che daṅ skal med
min | | ’byuṅ por mñes gśin ’byuṅ ba’o | |

’gro mgyogs de nas ’gro byar ’gro | | skal ldan śiṅ rta śiṅ rta bzaṅ | |sgra ṅan gyis smad sgra
ṅan (3)rdzogs | | raṅs byed ri mo rdul ma skyes | |

