gaṅ źig lag pa rkaṅ pa lto rgyab mgo rnams kyis | | mṅal du soṅ ba’i ṅo bo ṅes par sgrub byed
la | |(35b1)gaṅ tshe bdag ñid de yi de yis sbyor ba ste | | raṅ bźin las byuṅ de śes rnams
kyis de smra’o | |

bya daṅ ri dags rnams kyi sna tshogs ṅo bo daṅ | | tsher ma’i rnon po ñid du rab tu byed pa
su | |rab tu ’jug pa ’di kun raṅ bźin las yin la | | ’dod pa byed pa yod min ’bad pa gaṅ las
(2)so | |

de bźin gźan rnams dbaṅ phyug las skyes smra ba ste | | der ni skyes bu’i rab tu ’jug pa la
don ci | |’gro ba’i rab tu ’jug la gaṅ ñid rgyu yin źiṅ | | ldog pa la ni ṅes par de ñid rgyu
yin no | |

kha cig bdag gi mtshan ma ñid du smra ba ste | | rab tu skye ba ñid daṅ srid pa zaṅ (3)pa yaṅ
| |’bad pa med las rab tu skye bar smra ba ste | | ’bad pa yis ni thar pa ’thob par smra
pa’o | |

lha yi mchod sbyin draṅ sroṅ rnams kyi rig byed daṅ | | pha yi bu lon med pa bu rnams kyis te
mi | |gaṅ gi grol ba yod pa de yi thar pa źes | | bu lon gsum po de daṅ lhan cig skyes (4)pa’o
| |

de ltar cho ga’i bya ba’i rim pa ’di yis ni | | ’bad rtsol bcas pa’i thar pa de śes rnam smra
la | |’bad rtsol ldan pa yin yaṅ rnam par gnon pa yis | | thar pa ’dod pa rnams ni ṅal ba
thob par byed | |

de phyir źi ba gal te thar gus yod na | | cho gar brjod pa ji ltar (5)rigs pas bsñen mdzod daṅ
| |’di yi ñe bar ’thad pa de ltar gyur pa ste | | mi yi bdag po’i kun nas gduṅ ba ñams
par ’gyur | |

dka’ thub nags tshal dag nas khaṅ par ’jug pa la | | khyod kyi skyon gyi blo gros gaṅ źig rab
źugs te | |yab gcig der yaṅ khyod kyi bsam par ma gyur (6)daṅ | | sṅam rnams kyaṅ nags nas
raṅ gi khaṅ par gśegs | |

dka’ thub nags na gnas pa bu rnams kyis bskor te | | rgyal po aa ma ri sha groṅ du źugs gyur
la | |de bźin ’phags min rnams kyis sa ni rnam bcom pa | | dka’ thub nags nas ’oṅs nas raṅs
byed kyis gsuṅs (7)so | |

de bźin rdo ba daṅ bcas bdag po’i ljon śiṅ miṅ | | nags gnas bu daṅ bcas pa groṅ du bźugs pa
ste | |tshaṅs pa’i draṅ sroṅ gyur daṅ thub pa gnas ’jog las | | sbyin sreg daṅ bcas mtha’
can lha yis dpal bzuṅ ṅo | |

rnam pa de ltar chos daṅ grags par rab bźugs pa | | (36a1)nags rnams bor nas khaṅ khyim rnams
su soṅ ba ste | |de phyir dka’ thub nags nas chos kyi ched du ñid | | khyim na rab tu ’gro
ba skyon yod ma yin no | |

de nas mi skyoṅ rgyal po’i dga’ daṅ phan pa ñid | | byas pa’i blon po de yi tshig dag gsan (2)nas
ni | |dman min ma ’khrugs chags min brtan daṅ gnas pa la | | myur min tshig ni rgyal
po sras kyis smras pa’o | |

’dir ni yod daṅ med ces the tshom gaṅ de ni | | gźan gyi tshig gis bdag la ’di na ṅes pa med
| |dka’ thub daṅ ni źi bas de ñid rtogs gyur nas | | (3)gaṅ ’dir ṅes par bdag ñid kyis ni
gzuṅ bar bgyi | |

phan tshun gnod ciṅ mi gsal the tshom skye ba yi | | lta ba dag ni len par bdag gis nus ma yin
| |mun par loṅ bas loṅ ba’i lam mkhan byed pa bźin | | mkhas pa’i skye bo su źig gźan gyi
rkyen gyis ’gro | |

de ñid (4)ma mthoṅ gyur kyaṅ ’on kyaṅ kho bo yi | | dge daṅ mi dger the tshom na dge blo gros
gyur | |’bras bu med phyir la yaṅ dge ba’i bdag ñid mchog | | smod pa’i bdag ñid de ñid
la yaṅ bde ba med | |

rnam gźag med pa’i luṅ ’di yaṅ ni mthoṅ gyur (5)nas | | tshad ldan rnams kyis gaṅ smras de ni
legs rtogs mdzod | |ñes la rab dman tshad ldan ñid ni rtogs mdzod daṅ | | ñes pa rab tu
dman pas bden min smra ba yin | |

khyim la ’jug par dmigs gaṅ bdag la khyod kyis ni | | smras śiṅ raṅs byed la sogs rnams ni dpe
(6)bstan te | |de rnams tshad min chos des rnams su nus med ciṅ | | tshad ma’i ched du
brtul źugs rnams ni yoṅs su zad | |

de lta na yaṅ ñi ma sa la lhuṅ gyur la | | gaṅs daṅ ldan pa’i ri bos brtan ñid ’dor na yaṅ |
|de ñid ma mthoṅ yul la kha bltas dbaṅ po ni | | khyim rnams (7)dag la so so skye bo mi bsñen
to | |

bdag ni ’bar bar gyur pa’i me la ’jug pa ste | | don ma byas par khyim gyi gźi la rab mi ’jug
| |de ltar thugs rgyal ldan des dam bca’ mdzad gyur ciṅ | | ji ltar ’dod bźin bźeṅs nas
ṅar ’dzin med par gśegs | |

de nas mchi ma daṅ bcas blon (36b1)daṅ gñis skyes gñis | | de yi bstan pa ñid daṅ ṅes pa thos
gyur nas | | gti mug bźin ldan rjes su soṅ nas sdug bsṅal ga | dal bus soṅ nas groṅ khyer
ñid du sod par gyur | |

