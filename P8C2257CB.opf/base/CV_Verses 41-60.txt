rna luṅ ’khyil pa g-yo bas ’o byas gdoṅ ldan ma | | dbugs rluṅ stug pos rnam par bskyod pa’i
nu ma can | |bstan pa min pa’i mig ldan (2)bud med rnams kyis ni | | ri dags mo rnams kyis
bźin mṅon par gyen du lta | |

gser gyi ri bo daṅ ’dra dkar ser mdog de ni | | yan lag mchog ma rnams kyi sñiṅ ni myos mdzad
ciṅ | |ṅag daṅ reg bya daṅ ni lus daṅ yon tan gyis | | thos byed lus daṅ lta byed bdag gi
dṅos rnams (3)phrogs | |

ñin mo rnam par thal tshe de nas khaṅ bzaṅs la | | lus kyis ñi ma bźin du mṅon par gsal ba ni
| |rab rib rnam par ’joms ’dod bdag ñid snaṅ ba yis | | ñi ma śar ba lhun po la bźin kun
nas ’dzegs | |

gser gyis ’bar źiṅ gsal ba’i sgron ma’i śiṅ daṅ ni | | aa ga ru (4)mchog nag po’i bdug pas gaṅ
ba’i ltor | |mṅon par ’dzegs nas rdo rjes spras śiṅ sna tshogs pa | | rab mchog gser gyi
bźugs gdan la ni bsñen pa’o | |

zla ba ltar dkar gaṅs daṅ ldan pa’i rtse mo na | | nor dbaṅ bdag ñid skyes la lha mo’i tshogs
’dus bźin | |de nas lus mchog ma (5)rnams dbaṅ po daṅ mtshuṅs mchog | | de la mtshan mor
sil sñan rnams kyis ñe bar gnas | |

mchog rab lha yi sil sñan ’dra ba rnams kyis kyaṅ | | de yaṅ de yis bskyed par ma gyur dga’
ba med | |dam pa’i don gyi bden phyir legs pa de yi ni | | mṅon par ṅes par ’byuṅ ’dod gaṅ
la dga’ (6)ma gyur | |

de nas der ni brtul źugs mchog gyur ’og min gyi | | lha rnams kyis ni ’di yi ṅes pa rtogs nas
ni | |lus kyi rnam ’gyur rnam par ’gyur byas dus gcig la | | myos ma’i skye bo rnams ni
gñid du ’gro bar byas | |

de la kha cig dga’ ba yin yaṅ khros pa bźin | | paṅ du son pa’i (7)gser gyi snod ni sna tshogs
pa’i | |pi Waṅ rnam par spaṅs nas lag pa g-yob la | | ’gram pa rnam par bkod nas ñal bar
gyur pa’o | |

’khyog min buṅ ba’i phreṅ ba sgra sgrogs padma daṅ | | chu bo’i ṅogs na chu sbur rab tu rgod
pa bźin | |gźan rnams nu mar rnam ñil dkar po’i dar gon źiṅ | | (20a1)gliṅ bu lag par sbyar
źiṅ gñid log rnam par mdzes | |

de bźin gźan rnams padma gsar pa’i sñiṅ po ltar | | ’jam źiṅ gduṅ bya gser gyis ’bar ba’i dbu
brgyan ni | |’dus pa’i lag pa dag gis dga’ ba bźin du ni | | rdza rṅa ñid ni yoṅs su ’khyud
(2)nas gñid log gyur | |

de bźin gźan ni gsar ba’i gser gyis rnam brgyan źiṅ | | bgo ba’i gos ni ser po mchog dag gon
pa ste | |kar ni ka ra’i yal ga glaṅ pos bsgyel ba bźin | | dbaṅ med par ni sdug ma gñid
kyis ’gyel bar gyur | |

de bźin gźan ni skar khuṅ (3)logs la sṅas nas ni | | ñal bar gyur pa’i lus kyi mchod sdoṅ rnams
’khyog pa | |rta babs la ni śa la bhañdza ka bźin du | | mdzes pa’i do śal rnam par ’phyaṅ
ba rnam par mdzes | |

de bźin gźan gyi źal gyi padma rnam rgyas śiṅ | | ’gram pa’i logs la nor bu’i rna luṅ gis (4)dmugs
pa | |’dab ma brgya pa’i sdoṅ bu’i phyed ni ’khyog pa la | | gnas pa’i kar ni da bas
bskyod bźin g-yos par gyur | |

gźan ni ji ltar rnam par źugs bźin gñid log ciṅ | | nu ma’i khur gyis mṅon par duṅ pa’i lus
po rnams | |lag pa’i źags pa gser gyi gdu bu can rnams kyis | | (5)phun tshun ñe bar ’khyud
nas rnam par gnas te mdzes pa’o | |

rnam par g-yo źiṅ bskyod pa’i gser gyi skud pa can | | rna ba’i śog dril kun nas ’khrugs pa’i
gdoṅ gis ni | |yoṅs su smra ldan pi Waṅ chen po ’khyud nas ni | | bud med kha cig grogs
mo bźin du gñid log go | |

laṅ tsho ma (6)gźan lag pa’i dpuṅ pa’i yul las ni | | kun nas rnam ’phyaṅ mdzes pa’i logs can
pa na Wa | |sgyeg bcas dga’ ba’i mthar ni thaṅ chad sdug pa bźin | | brla gñis dag ni dbus
su blaṅs nas ñal ba’o | |

rab tu yaṅ dag ’khums gyur padma dmar po’i mdzod | | ñi ma nub par (7)gyur tshe rdziṅ bu rnams
ji ltar | |rnam rgyas mig daṅ mdzes pa’i smin ma yod na yaṅ | | gźan rnams mig rnams btsums
śiṅ mdzes par ma gyur to | |

de bźin gźan ni mgo skyes lhod pa las ’khrugs śiṅ | | rgyan daṅ dar rnams dpyi la rnam ñil de
rnams ni | |yan lag ma yi gzugs (20b1)brñan glaṅ pos bcom pa bźin | | mgrin pa’i skud pa’i
do śal rnam par bkram źiṅ ñal | |

brtan ldan lus ni yon tan rnams daṅ ldan na yaṅ | | gźan rnams kyaṅ ni dbaṅ med ṅo tshad rnam
spaṅs śiṅ | |rnam par ’gyur źiṅ bskyod pa’i yan lag gya gyu daṅ | | dbugs ni rnam par rgyu
(2)źiṅ lus po gsal bar gñid | |

gźan gyi rgyan daṅ me tog phreṅ ba rnam brul źiṅ | | mdud pa’i gos rnams rnam par ñil gyur ’du
śes med | |btsums pa ma yin dkar po g-yo ba daṅ bral mig | | srog soṅ ro ltar ñal ba rnam
par mdzes ma gyur | |

