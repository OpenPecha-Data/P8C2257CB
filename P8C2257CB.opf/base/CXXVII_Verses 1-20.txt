de nas ṅaṅ pa stoṅ daṅ ldan pa’i lha yi ni | | gźal med khaṅ nas gdoṅ ni cuṅ źig rab btud nas
| | yud tsam thams cad mkhyen pa la ni bltas nas su | | lha na gnas pa chen po gźan źig
gis smras pa’o | |

kye ma ’gro na dṅos po thams cad (4)mi rtag ciṅ | | skye ba’i chos can daṅ ni ’dzad pa’i chos
can la | |skye ba rnams ni sdug bsṅal skyed par byed pa ste | | de dag rnams ni lhag med
źi bas źi ba ñid | |

skye ba’i bud śiṅ tshad ma min pa bsregs mdzad nas | | ye śes me lce grags pas rnam khyab du
ba can | |chu yis (5)mi bźin du ni dus kyi chu yis ni | | de bźin gśegs pa’i me de mya ṅan
’da’ par bya | |

de nas mchog gi draṅ sroṅ daṅ mtshuṅs draṅ sroṅ gźan | | mtho ris gnas kyaṅ ’bras bu rnams la
ma chags pas | |rab tu źi ba’i dgra bcom draṅ sroṅ mthoṅ nas su | | ri dbaṅ brtan pas tshig
(6)ni rnam par smras pa’o | |

’jig rten dag na ’ga’ źig ñams par mi ’gro med | | de ltar ’gor ba med ciṅ soṅ ba med pa ste
| |mchog daṅ mchog min mkhyen pa mchog gi don rig pa | | ston pa mtshuṅs med gaṅ du rab tu
źi bar gyur | |

śes rab rnam par dag ciṅ mchog gi spyan mṅa’ (7)ba | | yoṅs su ’den pa po ñid ’di yis dman pa
ni | |rmoṅs pa ṅes par mig loṅ gson pa’i ’jig rten ni | | ’du śes ñams śiṅ lam ṅan la ni
gnas par ’gyur | |

de nas ’gro ba’i ’gal ba ma yin ma ’gags pa | | rjes su chags pa ñams śiṅ skye ba ’gags byas
(95a1)pas | |’jig rten snaṅ bas dman pa mthoṅ nas su | | thub ba źi ba na ni źi ba’i yid
kyis smras | |

śes rab ldan pa ’du byed cho ga la gnas pa | | dus ’dir ṅes par blo gtad bya ba ma yin źiṅ |
|mi rtag ñid kyi rdo rje ṅes par btuṅ ba yis | | gaṅ du thub (2)ba ri bo chen po bcom par
’gyur | |

sñiṅ po med ciṅ ṅa med rnam par ñams pa’i chos | | ’jig rten gson pa’i ’jig rten kye ma smod
par śog | |gaṅ du thub dka’ draṅ sroṅ chen po seṅ ge yaṅ | | ñes pa’i gñis ’thuṅ rnams ni
ñams par mdzad nas ñams | |

’dod chags bral ba (3)min pa’i ’gro ba ’jug pa la | | da ni ’jigs pa chen po ma yin su yi lags
| |thun moṅ las ni gaṅ du de bźin gśegs pa yaṅ | | gser gyi ka ba lta bu kun nas chags
par gyur | |

sa bon drug daṅ myu gu gcig daṅ lo ma gcig | | rtsa ba drug daṅ ’bras bu lṅa daṅ yal ga gñis
| |(4)phuṅ po gsum daṅ bdag ñid gcig la ñon moṅs kyi | | sdoṅ po ’di ni bcag nas thub pa
gñis ’thuṅ gzims | |

’gro rgyal mda’ bźin dgra bo rnams ni bcom nas su | | chu med pa na rma bya bźin du chags bral
źiṅ | |mgyogs ’gro rta bźin du ni rnam rgyal lam soṅ ba | | me bźin (5)thub pa skye ba
med ciṅ źi bar gyur | |

mtho ris dbaṅ phyug rdo rje ’dzin pa mig ’phel na | | rab tu tshim byed rgyun bźin gsuṅ rnams
btaṅ nas su | |’od kyis ñam thag ba laṅ bźin sar rnam brgyus nas | | grags pas phyogs ni
mṅon par bkaṅ nas blam gzims | |

sñan grags (6)ldan pa ñid daṅ ’od zer ldan pa ste | | chu bo sin dhu bźin du gser skyug śugs
ldan pa | |rnam thos bu yi rdzu ’phrul mi skyoṅ sder bcas pa | | lam la bcug nas mi yi ñi
ma nub par gyur | |

rmug pa’i do śal gyi ni phyogs rnams dkris pa bźin | | rgya chen sprin rnams kyis dkris ñi ma’i
’od rnams (7)bźin | |mchod sbyin rdzogs tshe mar gyis sman pa’i me bźin du | | thub pa
źi tshe de riṅ ’jig rten gsal ma gyur | |

mdud pa med pa bden pa’i lam ni bsñen nas su | | mdud pa med pa źi ba’i chos ’di brñes nas ni
| |rdzu ’phrul gyis ni sku lus ’dren par nus na yaṅ | | sdug bsṅal (95b1)dag gi gter ni
lus yin źes spaṅs so | |

mun pa mun pa ñi mas bźin du zil mnan nas | | rdul ni rdul ni char pa bźin du mṅon bcom nas
| |slar yaṅ slar yaṅ sdug bsṅal ’khrul ’khor mi len te | | thub pa thub pa skar rgyal bźin
du mṅon par gśegs | |

gaṅ źig skye ba’i (2)sdug bsṅal ’joms phyir skyes pa ste | | gaṅ la ’jig rten pas ni źi ba’i
ched du bsñen | |gaṅ źig ’od zer mchog gis rnam par gsal ba daṅ | | khyad par ’phags pa’i
blo yis rnam par gsal bar gyur | |

gaṅ gis skye dgu rnams ni dge legs la bcug ste | | yon tan rgya chen rnams kyis sa (3)la rgyas
pa ñid | |’dod pa’i sñan grags gsal ba rnams kyis ’phel ba ste | | khyim na gnas pa yin
kyaṅ grags pas ’phel ba ñid | |

gaṅ gis mkhyen źiṅ smod pas ’o dod ma bos śiṅ | | mi ni ñam thag rnams la brtse bas bos pa ste
| |bza’ ba ṅan pa rab tu ’joms śiṅ ma gsol la | | bza’ (4)ba legs pa rjes su ’gro źiṅ ma
gsol to | |

