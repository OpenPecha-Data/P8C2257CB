ji ltar chos kyi cho ga la ni ser sna ñid | | nor rnams la ni ser sna de ltar skyon ma yin |
|ser sna smra ba ṅes pa ñid du skyon yin źiṅ | | skyon ni chos kyi dgra bor gyur pa ñid yin
no | |

gal te mi sbyin par ni khyed (101b1)rnams kyis ṅas na | | rdzoṅ nas ’thon nas ’gron po rnams
la bsñen par mdzod | |gaṅ rnams kyis stobs mṅa’ rnams ma yin sgo glegs rnams | | de rnams
rigs su skyes pa’i rgyal rigs ma yin no | |

byams pa daṅ ni gzi brjid ston par byed bźin du | | mi dbaṅ rnams (2)kyis khyed cag rnams la
de skad smras | |bdag gi smra ’dod gaṅ yaṅ raṅ gis rtogs nas su | | dga’ las bdag gi de ni
khyed cag rnams kyis ñon | |

’ga’ źig rtsod pa dge ba ma yin chos min te | | rnam par ’gras par ma ’gro źi ba bsñen par mdzod
| |thub pa des ni bzod (3)pa rab tu bsṅags pa ste | | gaṅ gis gus pas me ni kun nas ’phel
bar ’gyur | |

nor daṅ ’dod pa dag gi gcig gi ched du ni | | rnam par rtsod pa tshul ni ñe bar ’gyur ba ste
| |chos kyi ched du slar yaṅ ’phags par gyur pa ni | | źi ba daṅ ni dgra bo rnam par rtsod
par smra | |

gaṅ źig ñe (4)ṅar źi źiṅ byams pa’i thugs kyis ni | | sems can thams cad rnams la brtse ba gsuṅs
pa ste | |thugs rje chen po mṅa’ ba de la mchod pa ni | | ’tshe ba byas nas bdag gi lugs
daṅ mtshuṅs ma yin | |

de phyir gduṅ ni rab tu sbyin las ’di rnams la | | grags pa daṅ ni chos kyis (5)yaṅ dag bgo
ba mdzod | |de ltar gyur na khyed kyis rtsod min de dag daṅ | | de dag gis kyaṅ chos daṅ grags
pa ’thob par ’gyur | |

chos ldan skyes bu rnams kyis chos las g-yos pa ni | | chos la ’bad pa las kyaṅ ṅed rnams kyis
sbyor na | |gaṅ bdag rnams kyis gźan dag chos la sbyor (6)byed pa | | de dag rnams kyis
chos ni gnas pa’i ched du ’jug | |

draṅ sroṅ dam pa mchog gis chos kyi sbyin pa ni | | sbyin pa thams cad kyi ni khyad par ’phags
par gsuṅs | |gaṅ źig la las nor la sbyor bar byed pa ste | | chos kyi sbyin pa po ni rnam
par bsags pa yin | |

de nas (7)sñan grags daṅ ni bde ba ’dren pa daṅ | | chos kyi tshig ni de las ñe bar thob nas
ni | |ṅo tsha daṅ bcas phan tshun lta ba de rnams kyis | | bre bo’i rigs mñam bram ze la
ni smras pa’o | |

ae ma mdza’ bo’i dge la khyod kyis ṅes pa ste | | yon tan rnams la bram ze’i rjes su mthun pas
(102a1)chags | |lam gźan gyis ni ’khrul ba’i rta ṅan rnams bźin du | | gaṅ gis legs par
bsñen pa’i lam la bkod par ’gyur | |

ji ltar smras pa de ltar de ni ldan ’gyur źiṅ | | brtse źiṅ mñen pa’i tshig ’di ’dzin par rigs
pa ste | |mdza’ bo’i skye bo’i tshig la (2)śin tu ’das nas su | | phyi nas sdug bsṅal ñid
du lhuṅ rnams mya ṅan ’gyur | |

de nas ’gro ba’i khams rig gduṅ ni gyad rnams kyis | | de rnams brgyad du gus pas yon tan las
bgos so | |de nas raṅ ñid kyis ni cha śas bzuṅ nas ni | | bdun po so so so sor gźan rnams
la byin to | |

(3)gyad rnams dag gis mṅon mchod sa skyoṅ de rnams kyaṅ | | dga’ źiṅ don byas rnams ni raṅ yul
rnams su gśegs | |de nas draṅ sroṅ gis gduṅ de rnams cho ga bźin | | raṅ groṅ rnams su
mchod rten rab gnas rnams de byas | |

de nas raṅ gi yul du thub pa’i mchod rten ni | | byed ’dod (4)bre bos so sor bgos pa’i bum pa
blaṅs | |sol ba lhag ma rnams kyaṅ pi sa la źes pa’i | | gus pas rjes su rab ldan rnams
kyis bslaṅs par gyur | |

de nas gduṅ gi sñiṅ po can gyi sṅon du brgyad | | brag ri dkar po daṅ mtshuṅs mchod rten rnams
gyur źiṅ | |de yi bum pas (5)bsñen pa bram ze’i dgu pa ste | | sol ba’i sñiṅ po daṅ ldan
bcu pa byuṅ bar gyur | |

thub pa’i mchod rten sna tshogs ba dan g-yo ba rnams | | ti se’i gaṅs ri’i rtse mo daṅ mtshuṅs
de rnams la | |raṅ gi skye bo daṅ bcas mi skyoṅ de rnams daṅ | | skye dgu daṅ bcas bram
ze rnams kyis (6)sa na mchod | |

phreṅ ba mṅon sbyar rnams daṅ dri bzaṅs mchog rnams daṅ | | phreṅ ba dge ba rnams daṅ sil sñan
dbyaṅs rnams kyis | |mchod pa dam pa mi skyoṅ de rnams de rnams kyis | | rgyal ba’i gduṅ
ni ’dzin pa de rnams la byas so | |

de nas dus su dgra bcom rnams kyi lṅa brgya (7)rnams | | ri bo lṅas mtshan groṅ khyer du ni
yoṅs ’dus nas | |slar yaṅ ji lta ba bźin chos ni gnas pa’i phyir | | thub pa’i gsuṅ ni ri
yi logs su yaṅ dag bsdus | |

gnas skabs kun du draṅ sroṅ che las thos pa ni | | kun dga’ bo ñid yin źes ṅes par gyur pa yi
| |dge (102b1)sloṅ de rnams kyis ni ’dus pa mthun pa ru | | gsuṅ bar źu źes lus ’phags thub
pa la źus so | |

