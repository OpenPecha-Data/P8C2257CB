drad pos rtag par khur bar byed ces khur bya daṅ | | skye bo sbyin pa po yaṅ yod pa ma yin te
| |’di na sbyor ba min las khur ba ltuṅ ba ste | | ji ltar khur bu de (3)ltar sbyin pa po
yin no | |

rnal ’byor rim las ñin mo mtha’ dag phul nas daṅ | | mtshan mo’i daṅ po’i thun daṅ cig śos dag
kyaṅ ste | |dran pa daṅ bcas sṅa ma’i cig śos la ñol la | | gñid kyi tshe ni don med byed
pa ma yin no | |

dus kyi me yis ’di na ’gro ba sreg pa na | | (4)mtshan mo mtha’ dag la ni gñid par ’os pa su
| |ñon moṅs dgra po daṅ mtshuṅs ’joms pa po rnams ni | | sñiṅ la gnas pa yin na su yi gñid
log ’gyur | |

de phyir khyim na nag po’i sbrul rnams ñal ba ltar | | yid la ñes skyon sbrul rnams rab tu ñal
ba rnams | |rigs pa daṅ ni (5)rkaṅ pa sman gyis ston nas su | | gñid log par ’os ’di las
gźan du ṅo tsha’o | |

ṅo tsha rgyan ñid daṅ ni mchog gi gos yin źiṅ | | ṅo tsha lam las ’khyog pa rnams kyi lcags
kyus te | |ṅo tsha ldan pas de ltar gyur na ’jug bya źiṅ | | ṅo tshas rnam par spaṅs ba’i
yon tan (6)rnams kyis spaṅs | |

ji srid pa la skyes bu ṅo tsha daṅ bcas pa | | de srid de yi mi yi ṅo tsha ñid yin te | |don
daṅ don min rnams la rnam dbyod med pa ni | | ṅo tshas rnam par dman pa phyugs daṅ mñam pa’o
| |

gaṅ yaṅ yan lag ñid lag rnams ni ral gris gcod | | der yaṅ (7)yid kyis ñes pa bya ba ma yin
źiṅ | |źi ba ma yin dag ni brjod par mi bya ste | | bdag gi de yis khyed cag rnams kyi bar
chod yin | |

bzod pa daṅ mñam dka’ thub yod pa ma yin źiṅ | | gaṅ gi bzod pa de yis stobs daṅ brtan pa ste
| |gaṅ rnams pha rol rnams las (91b1)rtsub mo mi bzod pa | | de rnams chos byed rnams kyi
lugs min grol ba min | |

chos kyi ’byed pa po daṅ grags pa’i ’joms pa po | | gzugs kyi dgra bo daṅ ni sñiṅ gi me yin
te | |khro ba de yis go skabs rab ’byam mi sbyin źiṅ | | yon tan rnams kyi dgra bo de ’dra
gźan ma yin | |

(2)yoṅs su bsil ba’i chu las glog gi me bźin du | | ji ltar rab byuṅ las ni khro ba ’gal ba
ste | |de ltar khyim pa rnams kyi skyes pa mi ’gal te | | chags ldan de rnams de la dam bca’
ma yin no | |

mdzes pa’i skra ni rgyaṅ riṅ mgo la reg nas daṅ | | rnam par ’gyur ba’i gos daṅ (3)lhuṅ bzed
mthoṅ nas daṅ | |gźan las mthar gyur spyod pa rnam par bsams nas su | | sñiṅ la skyes pa’i
ṅa rgyal rab tu spaṅ bar bya | |

khyim la brten pa kheṅs pa ldan pa rnams kyi yaṅ | | ṅa rgyal rnam par ’phel ba ’joms pa’i phyir
yin na | |sloṅ mo za bas bdag ñid (4)yoṅs su rtog pa po | | thar pa la dmigs skra bźar
rnams kyi sṅon ñid do | |

ṅan g-yo daṅ ni chos kyi mtshams sbyor yod min te | | gaṅ phyir ’di las ’khyog po ñid ni bsñen
mi bya | |ṅan g-yo ñid daṅ sgyu ni slu ba’i don du ste | | chos kyi bdag ñid rnams kyi
ba slu bya yod ma yin | |

(5)gaṅ źig rgya chen rnams las sdug bsṅal ’oṅs pa ste | | ñuṅ du ’dod la ’oṅ ba ma yin de daṅ
bral | |de yi phyir yaṅ ñuṅ du ’dod ñid bsñen bya ste | | gaṅ źig yon tan rnams kyis rdzogs
byed kye ma ci | |

de ni bkren pa’i lta ba rnams la mi ’jigs śiṅ | | dbaṅ po (6)rnams las gaṅ źig cuṅ zad ’jigs
min la | |gaṅ źig thos nas med ces mya ṅan med pa ste | | gaṅ gis ñuṅ ṅu ’dod de de yi thar
pa min | |

gal te grol bar ’dod na tshim pa bsñen mdzod daṅ | | tshim pa na ni ’dir bde de ’di chos yin
źiṅ | |tshim pa rnams ni sar yaṅ bde bar (7)gñid log ste | | chim med rnams ni mtho ris na
yaṅ rnam par sreg | |

phyug kyaṅ chim pa med pa rtag tu dbul po ste | | dbul yaṅ tshim pa daṅ ldan rtag tu phyug po
ñid | |tshim pa med pa sdug pa’i yul rnams daṅ ’bye źiṅ | | tshim pas ’gro ba ṅal ba ldan
la mya ṅan byed | |

źi (92a1)ba’i bde ba dam pa thob par ’dod rnams kyis | | de ltar tshogs la dga’ ba rnams su
’gyur mi bya | |źi ba’i bdag ñid gcig tu rgyu phyir ’jig rten na | | brgya byin la sogs lha
rnams kyis kyaṅ re ’dod byed | |

chags po sdug bsṅal gyi ni gnas pa’i śiṅ yin (2)te | | raṅ gi skye bo la ’am skye la chags pa
spaṅs | |chags pa rnam rgyas sdug bsṅal la ni ’jig rten na | | gñis ’thuṅ ’khogs pa ’dam
la bźin du chags par ’gyur | |

rtag par rab źugs chu yi rgyun ni mñen na yaṅ | | rdo yi logs la dus su rnam par ’bigs pa ste
| |brtson (3)’grus kyis ni rñed par dka’ ba ci yaṅ med | | de phyir khur rnams mi ’bor bar
ni bzod bgyis daṅ | |

