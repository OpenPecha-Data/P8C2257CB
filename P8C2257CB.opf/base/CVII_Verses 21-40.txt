phaṅs pa rnams (5)daṅ gñen daṅ yul rnams bor nas ni | | gaṅ źig mtho ris phyir ni rnam par spyod
byed la | |de rnams rnam par bral te ṅes par ’gro ’dod la | | slar yaṅ śin tu ’chiṅ ba
chen po ñid yin no | |

lus kyi ṅal du ba gduṅ ba’i bya ba rnams kyis ni | | ’dod pa’i rgyu las rab tu ’jug par ’dod
(6)pa’o | |’khor ba’i rgya mtsho’i skyon rnams yoṅs su mi rtog par | | sdug bsṅal gyis de
sdug bsṅal kho na rjes su tshol | |

’chi bas skye dgu rnams kyis rtag par ’jigs pa ste | | ’bad pa yis ni slar yaṅ rab tu ’jug par
’dod | |rab tu źugs par gyur na ṅes par ’chi ba ste | | ’di ñid du ni (7)gaṅ las ’jigs
pa rnams lhuṅ ṅo | |

’di yi don du gcig rnams ṅal bar rab ’jug ciṅ | | gźan rnams mtho ris don du ṅal ba ’thob pa
ste | |bde ba’i don du sred pa’i bkren pa don ma byas | | gson pa’i ’jig rten ṅes par don
med ñid du lhuṅ | |

gaṅ źig dman pa dor nas khyad ’phags (26a1)’gro ba can | | ’bad pa ’di ni ṅes par smad pa ma
yin la | |śes ldan rnams daṅ mñam pa’i yoṅs su gduṅ ba yis | | bya ba ma yin de ’dir slar
yaṅ byed pa’o | |

lus kyi gtser bas gal te ’dir ni chos yin na | | lus kyi bde ba chos ma yin par ’gyur ba ste
| |pha rol (2)du ni bde ba chos kyis kyaṅ ’thob la | | de phyir ’di yis chos kyi chos min
’bras bu’o | |

gaṅ gi phyir na bsams pa’i dbaṅ gis lus yin la | | rab tu ’jug pa daṅ ni zlog pa dag kyaṅ ṅo
| |de phyir sems kyi dul ba ñid ni rig pa ste | | sems las gźan ba’i lus ni śiṅ daṅ mñas
ba’o | |

bza’ ba gtsaṅ (3)bas gal te bsod nams ’dod na ni | | de phyir ri dags rnams kyaṅ bsod nams yod
pa ste | |phyi rol skyes bu gaṅ dag rnams kyaṅ ’bras bu las | | bskal pa’i ñes pas don
rnams gźan du kha bltas so | |

bsod nams phyir ni sdug bsṅal mṅon par mtshams sbyor na | | ’on sdug bsṅal mṅon par (4)mtshams
sbyor tshad ma min | |de ltar gaṅ dag las ni rnam par dag pa’i phyir | | stegs źes rab
tu źugs te chu la reg par byed | |

de yaṅ de yi sñiṅ la tshim pa tsam yin te | | chu yis sdig pa dag par byed pa ma yin phyir |
|

yon tan ldan bas rig pa’i chu ni gaṅ daṅ gaṅ | | de daṅ de ni sa la gal (5)te stegs ’dod na
| |chu yaṅ the tshom med par chu ñid kho na ste | | de phyir yon tan ldan rnams kho na stegs
su go | |

de ltar rigs pa maṅ po ldan pa de daṅ de | | smras te rnam par mdzes pa’i ñi ma nub bar gyur
| |de nas sbyin sreg du bas kha dog ’gyur ba’i śiṅ | | dka’ thub rab tu źi ba’i khrus sar
(6)rnam par źugs | |

mṅon par bton pa’i rab tu ’bar ba’i me yis thal ba ni | | dbaṅ bskur byas pa’i draṅ sroṅ skye
bos khyab pa ste | |bzlas bya’i dbyaṅs kyis kun nas skad sgrogs lha yi tshogs | | chos kyi
lam gyi las kyi mtha’ bźin rab tu źugs pa’o | |

de ni mtshan mo thaṅ ’ga’ mtshan mor (7)byed ’od kyis | | dka’ thub rnams la yoṅs su rtog ciṅ
źugs gyur la | |dka’ thub thams cad yoṅs su brtags śiṅ mkhyen gyur na | | dka’ thub źiṅ
gi thaṅ de las ni gśegs par gyur | |

de’i gzugs bdag ñid chen por sod ba’i yid rnams kyis | | dka’ thub gnas ldan rnams ni de nas
de (26b1)rjes gśegs | |’phags min sdig pa rnams kyis zil non yul las ni | | draṅ sroṅ chen
po rnams ni chos bźin pha rol gśegs | |

de nas ral pa śiṅ śun zur phud kyis rol ba’i | | dka’ thub nor daṅ ldan ba de rnams des gzigs
śiṅ | |de dag rnams kyis dka’ thub rnams (2)la rjes brten te | | dpal daṅ ldan la dge ba’i
śiṅ gi rtsa bar gnas | |

de nas dka’ thub gnas ldan rnams ni ñer ’oṅs nas | | mi mchog de la yoṅs su bskor nas gnas gyur
la | |de dag rnams kyi rgyan pos mchod ma sṅon btaṅ ste | | dus kyi źi bas tshig ’di rab
tu ’di smras so | |

khyod (3)kyis byon tshe gduṅ gnas gaṅ ba bźin gyur la | | rab tu gśegs tshe stoṅ pa bźin du
rab tu thob | |de phyir brtse ba ’di ni ’bor bar ’os men te | | ’tsho bar ’dod pa’i phaṅs
pa’i tshe yis lus bźin no | |

lha yi draṅ sroṅ tshaṅs pa’i draṅ sroṅ rgyal po yis | | draṅ sroṅ gis bsñen bsod nams ñe bar
gaṅ (4)ldan ri | |dka’ thub nor ldan rnams kyi dka’ thub de rnams ni | | gaṅ gi ñe logs dag
nas maṅ por ’gyur ba’o | |

de bźin kun nas bsod nams dag gi stegs gyur la | | nam mkha’i ’og gi them skas dag tu gyur pa
ste | |lha yi draṅ sroṅ rnams daṅ draṅ sroṅ chen po ni | | chos kyi bdag ñid bdag ñid (5)chen
po rnams kyis bsñen | |

