bsam pa ’di ni yon tan ldan | | (2)rnam dag sems dpa’ ñid bstan to | |bud med byis pa phul gnas
pa | | chos la ’dod pa rñed par dka’ | |

gal te chos kyi bdag ñid gyur | | źen pas bcom pa’i sems ldan pa’i | |na rab mi mo rnams kyis
daṅ | | blo ldan mi rnams kyis mtshar ciṅ | |

raṅ bźin (3)gyis ni blo chuṅ źiṅ | | g-yo ba’i sems ldan laṅ tsho ma | |yul gcig ro yis ’jig
rten na | | chos śes śes pa ya mtshan no | |

khyod kyi chos la yid gyur pa | | de ni khyod kyis bdag ñid don | |mi rtag gson pa’i ’jig rten
na | | chos las gźan na nor yod min | |

nad kyis (4)nad med ’joms pa ste | | rga bas laṅ tsho gcod pa ñid | |’chi bas srog ni len pa
ste | | chos kyis rgud pa yod ma yin | |

gaṅ phyir dga’ ba rnams daṅ bral | | mi dga’ ba rnams daṅ sbyor źiṅ | |mṅon par ’dod pa thob
pa na | | de phyir chos ni mchog tu ’gro | |

gźan dbaṅ (5)sdug bsṅal chen po ste | | raṅ dbaṅ mchog tu bde ba ñid | |ma nu’i rigs su skyes
na yaṅ | | bud med thams cad gźan dbaṅ ṅo | |

gaṅ phyir gźan dbaṅ ñid phyir daṅ | | de bźin phru gu ’dzin pa’i phyir | |bud med rnams kyi
sdug bsṅal lhag | | de phyir yaṅ dag ṅes par ’os | |

de (6)ltar thub pa chen po’i gsuṅ | | raṅ bźin gyis daṅ mkhas las daṅ | |brtan las byis kyaṅ
byis min bźin | | thos śiṅ mṅon par dga’ ba’o | |

de bźin gśegs pa’i chos kyi smra ba yis | | ’dod pa’i bdag ñid can gyis sems la brabs pa ni
| |bud med ñid ni smad (7)ciṅ yul las log pa ste | | gaṅ gi skye bo’i rten la btsog par byas
pa’o | |

de nas me tog khur las tsu ta’i mchod sdoṅ bźin | | yaṅ dag kun nas dud pa’i lus kyi mchod sdoṅ
can | |thub pa chen po la ni gus pas mig źugs śiṅ | | yaṅ yaṅ chos ni rnam par dag pa’i
lta bas (80a1)gnas | |

raṅ bźin gyis ni ṅo tsha daṅ ldan bud med de | | chos ni mṅon par ’dod pas yaṅ yaṅ bskul ba
ni | |’dam skyes mdzod daṅ ’dra bas thal mo sbyar nas ni | | dal bus smra ba’i skad kyi gdaṅs
kyis gsol ba’o | |

bcom ldan don mdzad bdag la (2)gsuṅ don du | | naṅ par bsod sñoms dus su dge sloṅ sder bcas
pa | |sdug bsṅal ñe bar źi ba’i mdzad po ’jig rten na | | ’bras bur gyur pa’i bdag la ’bras
bur mdzad du gsol | |

de nas de yi gus pa de ltar gzigs nas daṅ | | sems can rnams ni bza’ ba’i dbaṅ (3)ñid mkhyen
nas ni | |gsuṅ ma phye nas bde bar gśegs pas de ltar źes | | de la ṅes par rnam ’gyur brda
yis mdzad pa’o | |

skad cig mdzad pa daṅ ldan spyan yaṅs mchog gi chos mṅa’ źiṅ | | chos kyi snod la des ni dga’
źiṅ mgu la ruṅs pa ste |...1 | gus pas rñed pa (4)mchog ni rnam par ṅes śiṅ bstod par gyur
| |

saṅs rgyas kyi spyod pa źes bya ba’i sñan dṅags chen po las | aa mra skyoṅ ma’i nags gzigs pa’i
le’u ste ñi śu rtsa gñis pa’o ||

