de nas lus kyis gaṅ ba bźin | | (7)bu ram śiṅ ba’i zla ba yis | | źi bar gnas ba’i thub pa yis
| | rtsibs ’phur gyis ni gnas su bsñen | |

sgyu rtsal śes kyi rigs de yis | | rgyaṅ nas gzigs nas mthon po yis | |legs par ’oṅs źes smras
pa ste | | druṅ du ñe bar gśegs pa’o | |

de gñis phan tshun rigs par ni | | (43a1)khams ni sñoms par dris nas su | |śiṅ gtsaṅ brtul źugs
gdan dag la | | sa phyogs gtsaṅ bar bźugs pa’o | |

bkur maṅ rnam par yaṅs pa yis | | lta byed dag gis ’thuṅ ba bźin | |mi skyoṅ sras po bźugs de
la | | thub pa mchog des smras ba’o | |

(2)źi ba bdag gi śes pa ltar | | khyim nas ṅes par ’byuṅ bar ’gyur | |gñis ’thuṅ rgyags pas
źags pa ltar | | brtse ba’i źags pa bcad nas ’oṅs | |

khyod kyi yid ni śes rab daṅ | | kun nas brtan pa ldan pa ñid | |dug gi ljon ba’i ’bras bu bźin
| | gaṅ khyod dpal dor nas (3)’oṅs so | |

loṅs spyad lhag ma’i phreṅ ba bźin | | bu rnams dag la dpal byin nas | |sa skyoṅ ’khogs pa’i
na tshod rnams | | gaṅ źig nags ’oṅs ṅo mtshar min | |

bdag gi lugs ni ṅo mtshar te | | so ma’i na tshod la khyod kyis | |yul gyi spyod yul la gnas
pa | | dpal (4)ñid loṅs ma spyad nas ’oṅs | |

de phyir chos ’di śes pa la | | khyod ni dam pa’i snod yin la | |ye śes gru po byin brlabs nas
| | skyen par sdug bsṅal rgya mtsho sgrol | |

gaṅ yaṅ slob mar śes pa na | | dus kyis bstan bcos la ’jug ste | |zab pa las daṅ nan tan las
| | bdag gi yoṅs (5)rtog khyod ma yin | |

de ltar rtsibs ’phur ñid kyi tshig | | mi yi draṅ sroṅ ṅes gsan nas | |mchog tu dga’ bar gyur
pa yis | | lan gñis rab tu smras pa’o | |

don ma byas kyaṅ ’di yi ni | | don byas bźin du da lta ñid | |chags daṅ bral ba gaṅ ’di ni |
| dam pa khyed kyi mṅon du gyur | |

blta (6)bar ’dod pas ’od bźin daṅ | | sgrol bar ’dod pas gru bźin daṅ | |gro bar ’dod pas lam
mkhan bźin | | khyed mthoṅ ba la bdag gis śes | |

rga daṅ ’chi ba’i ’jigs rnams las | | gal te gsuṅ byar dgoṅs nas ni | | de phyir gsuṅ bar ’os
pa’o | |

de ltar rtsibs ’phur gyis gźon (7)nu’i | | bdag ñid che las bskul ba ñid | |raṅ ñid kyi ni bstan
bcos kyi | | ṅes par mdor bsdus gsuṅs pa’o | |

ji ltar ’khor ba yin pa la | | ji ltar ṅes par ldog pa ñid | |ñan pa rnams kyi mchog grub mtha’
| | kho bo’i ’di ni gson mdzod cig | |

raṅ bźin daṅ ni rnam ’gyur daṅ | | (43b1)skye daṅ ’chi daṅ rga ba ste | |re źig sems ba źes
brjod pa | | brtan pa’i sems pa de śes mdzod | |

de la raṅ bźin śes bya ba | | raṅ bźin śes ba śes par mdzod | |’byuṅ ba lṅa yi bdag ñid daṅ
| | blo daṅ mi gsal ba ñid do | |

rnam ’gyur źes bya mkhyen par mdzod | | yul (2)rnams daṅ ni dbaṅ po rnams | |lag pa rkaṅ pa
dag daṅ ni | | ’phoṅs daṅ mdoms daṅ de bźin yid | |

’di yi źiṅ ni śes pa la | | źiṅ śes pa źes bya ba ste | |źiṅ śes pa źes bdag ñid du | | bdag
tu bsam byed rnams kyis smras | |

