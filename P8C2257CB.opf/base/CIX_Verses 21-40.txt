ñes legs chos kyi cho ga la ni rnam dul ba’i | | me bdag khyim na gnas pa de rnams (6)mkhyen
mdzod la | |nor gyi bdag po daṅ ni mi skyoṅ dpal dag ste | | gñis po dag kyaṅ de phyir dus
gcig mkhyen par mdzod | |

mṅon par dbaṅ bskur byas pa’i chu yis brlan pa ñid | | gduṅ ba skyob pa’i gdugs bzuṅ khyed la
drag tu ni | |ñe bar ’khyud nas kun nas gyen du lta ba ste | | dga’ (7)ba des ni nags su
rab tu ’jug par ’dod | |

de ltar mchi mas ’dud pa’i yi ge’i tshig gis ni | | khyed ñid la ni sa yi bdag pos smras pa
ste | |thos nas de la brtse źiṅ de la dga’ don du | | khyed kyi brtse bas rjes su ’gro bar
’os pa’o | |

khyod las byuṅ ba’i mya ṅan chu ni gtiṅ med pa’i | | (33b1)sdug bsṅal rgya mtshor ś’akya’i rgyal
po nub gyur te | |de phyir mgon po rgya mtshor byid la gru bźin du | | dman źiṅ rten
daṅ bral ba de ni sgrol mdzod cig | |

chu bo gaṅ g’a’i lto nas byuṅ ba ’jigs byed daṅ | | lhag spyod daṅ ni ṅan spoṅ sras po lhag
spyod kyis | |pha yi dga’ ba’i don du (2)las byas thos nas ni | | khyed kyaṅ yab kyi bźed
ba mdzad par ’os pa lags | |

gñen bśes be’u ñams par gyur pa’i ba bźin du | | rgyun mi ’chad par ñam thag sñiṅ rjer du ba
mo | |draṅ sroṅ ri byi bsñen źiṅ phyogs su ma soṅ ba | | yaṅ dag skyed bar byed ba’i lha
mo mkhyen par mdzod | |

(3)daṅ pa rnam par bral ba’i ṅaṅ mo lta bu daṅ | | nags na glaṅ po daṅ bral glaṅ mo lta bu ni
| |mgon daṅ bcas kyaṅ mgon med dman źiṅ ñam thag pa’o | | btsun mo gzigs pa yis ni skyob
par ’os pa yin | |

sras gcig byis pa sdug bsṅal ’os pa ma yin pa | | kun nas gduṅ (4)ba mthar gyur pa ni ’dren
pa ste | |gaṅ ba’i zla ba sgra gcan ñe bar bsgyur las bźin | | sgra gcan ’dzin de gñen gyi
mya ṅan las thar mdzod | |

pho braṅ btsun mo’i ’khor daṅ groṅ khyer mtha’ dag ni | | khyed daṅ bral ba’i bud śiṅ can gyi
mya ṅan me | |phyir ’byuṅ dbugs ni du ba mun pa’i (5)rtse mo yis | | tshig pa dag ni khyed
la lta ba’i chu ’dod do | |

mdun na ’don pa de yi tshig dag gsan gyur nas | | byaṅ chub sems dpa’ yoṅs su gaṅ ba’i sems
dpa’ des | |yon tan ldan źiṅ yon tan śes pas yud tsam źig | | bsam gtan mdzad nas rigs pa’i
lan ’di (6)smras pa’o | |

pa rnams kyi ni bu la dgoṅs pa śes pa ste | | gaṅ źig bdag las skyoṅ gi ni khyad par du | |śes
pa yin yaṅ na daṅ rga daṅ rgud pa las | | ’jigs te nags su phyin nas raṅ gi skye bo dor
| |

mthar ni gal te dga’ ba daṅ bral ma yin na | | raṅ gi skye bo dga’ ba lta ’dod cis (7)ma yin
| |gaṅ tshe yun riṅ gyur kyaṅ rnam par ’bral ba ste | | de phyir bla ma brtse ba yin yaṅ
’dor bar bgyi | |

gaṅ yaṅ bdag gi ched du mi yi bdag po yi | | mya ṅan khyod kyis smras des bdag la dga’ ba med
| |gaṅ phyir rmi lam yaṅ dag ’dus par gyur rnams su | | rnam par ’dral (34a1)bar ’gyur la
kun nas gduṅ bar byed | |

’gro ba’i spyod pa rnam pa sna tshogs mthoṅ nas ni | | de bźin du yaṅ khyod kyi blo gros ṅes
par soṅ | |bu min gñen min kun nas gduṅ ba’i rgyu yin bźin | | ’chid ba de ni śes pa med
pa’i mtshan ma ñid | |

lam du ’gro rnams ’dir ni (2)’dus pa ji lta ba’i | | skye dgu rnams ni dus su ṅes par ’bral
ba ste | |gñen ’dun dam ’cha’ skye bos rnam par dman pa yi | | śes rab ldan pa’i skye bos
mya ṅan bsñen nam ci | |

gźan du raṅ gi skye bo dor nas ’dir ’oṅs la | | ’dir yaṅ rab tu bslus nas slar yaṅ ’gro ba ste
| |der soṅ nas (3)kyaṅ pha rol gźan du ’gro ’gyur la | | de ltar ’dor ldan skyo la rjes
su brten nam ci | |

gaṅ tshe mṅal nas bzuṅ ste gnas skabs thams cad du | | gsod pa’i phyir ni ’chi ba rab tu gnas
pa ste | |bu la dga’ ba der ni khyed kyis smras pa yi | | bdag gi nags su brten pa gaṅ phyir
dus ma yin | |

(4)yul la mṅon par lhuṅ tshe dus ma yin pa de | | de bźin nor gyi cho gar źugs pa dus yin no
| |dus rnams kun du dus kyi ’gro ba khyab pa ste | | dge legs ṅes par thob pa dus yod ma
yin no | |

gaṅ yaṅ rgyal pos bdag la rgyal srid ’dir bźad la | | de yaṅ yab kyi rgya (5)chen mtshuṅs śiṅ
’dra ba ste | |sred pa las ni nad pa’i mi ’phrod zas bźin du | | bdag gis rab tu ’dzin par
nus pa ma yin no | |

gti mug rmoṅs pa’i gźi ma mi skyoṅ rgyal po ñid | | rab tu ’thob par mi ni mkhas pas gaṅ phyir
nus | |gaṅ du skyo ba daṅ bcas rgyags daṅ (6)ṅal dub daṅ | | pha rol log par spyod pas
ches la gnod pa’o | |

