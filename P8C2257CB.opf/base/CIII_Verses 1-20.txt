de nas re źig dus na ’jam po’i rtswa rnams daṅ | | khu byug pho ni gyen du skaṅ ’don rkaṅ ’thuṅ
rnams | | glu (2)rnams raṅ ni ṅes ldan skyed mos tshal rnams ni | | padma’i ’byuṅ gnas
kyis brgyan des ni thos par gyur | |

de nas bud med skye bo rnams ni dga’ ba yi | | groṅ khyer skyed mos tsha la gyi yid ’oṅ dṅos
thos te | |khyim gyi naṅ du mṅon par bkag pa’i glu bźin du | | phyi rol rab (3)tu ’gro ba’i
ched du blo mdzad do | |

de nas sras su mṅon brjod yid ’oṅ de yi ni | | dgoṅs pa mi skyoṅ gis ni ṅes par thos gyur nas
| |brtse ba’i phun sum tshogs pas laṅ tshor ’ods pa ru | | ltad mo dag la rnam par gśegs
par bka’ stsal to | |

gźon nu śin tu gźon nu’i (4)sems daṅ ldan pa ni | | yaṅ dag skyo ba’i sems su ma gyur źes sems
źiṅ | |ñam thag tha dad skye bo kun nas ’dus pa ni | | rgyal po’i lam du phyir la rnam
par zlog pa ste | |

ñiṅ lag dman pa rnams daṅ dbaṅ po ma chiṅ rnams | | ’khogs pa nad pa la sogs brken rnams phyogs
rnams (5)su | |de nas mchog tu źi bas yaṅ dag rab ston nas | | rgyal po’i lam rnams dag
ni mchog tu mdzes par byas | |

de nas dpal ldan rgyal po’i lam ni byas pa na | | dpal ldan rnam par dul ba rjes ’braṅs gźon
nu ni | |gźal yas khaṅ pa’i logs nas dus su mṅon babs nas | | (6)mṅon par rjes gnaṅ byas
pa mi skyoṅ la mṅon gśegs | |

de nas mi dbaṅ bu la mchi ma byuṅ gyur te | | mgo la ñe bar bsnams te yun riṅs rnam gzigs nas
| |soṅ cig ces ni tshig gi bka’ dag stsal gyur la | | brtse ba dag las de ni yid kyis ma
btaṅ ṅo | |

de nas de (7)ni ’dzam bu chu gser sga ’dzin pa’i | | legs par bslabs pa’i mgyogs ’gro bźi yis
sbyar ba yi | |dbaṅ po ma ñams mkhas śiṅ gtsaṅ la ’od zer ’chaṅ | | gser gyi raṅ bźin śiṅ
rta la ni yaṅ dag ’dzegs | |

de nas ’bras spos me tog ’bar ba rab bkram źiṅ | | phreṅ ba (10b1)rnam dbyaṅs rab tu g-yo ba’i
ba dan can | |zla ba skar ma daṅ bcas bar snaṅ la bźin du | | ’dra ba rjes ’braṅ lam ni
rab tu thob par gyur | |

ya mtshan gyur las rab tu rgyas pa’i mig rnams ni | | autpal sṅon po’i phyed ’dra rnams kyis
bkram pa ni | |rgyal po’i lam la dal bu (2)dal bus gśegs gyur te | | groṅ khyer skye bo rnams
kyis kun nas mṅon par dga’ | |

kha cig de la źi ba’i yon tan gyis bstod la | | de bźin źan rnams gsal ba ñid kyis phyag ’tshal
źiṅ | |kha cig dag ni ’di la mṅon du phyogs nas kyaṅ | | dpal daṅ tshe yi rnam par rgyas
la (3)śis pa brjod | |

źar ba sgur po nad pa mi’u thuṅ rnams kyis | | tshogs pa rnams ni rigs chen rnams la ṅes dral
nas | |mi mo rnams ni ṅes par źugs gnas phra rnams las | | lha yi rjes ’gro rgyal mtshan
bźin du rab tu btud | |

de nas gźon nu ṅes par gśegs źes (4)gtam dag ni | | bsgo bya skyes las bud med rnams kyis thob
gyur na | |bkur ’os skye bos mṅon par rjes gnaṅ byas pa rnams | | blta bar ’dod pas ldiṅ
khaṅ śod du soṅ bar gyur | |

yon tan ska rags brul źiṅ gegs byas de rnams ni | | gñid log rab tu sad pas lta (5)byed ’khrugs
pa rnams | |gnas lugs gtam gyis rnam par brgyan rnams rnam gźag ste | | ya mtshan gyur
pas dogs med par ni yoṅs su soṅ | |

gźal yas khaṅ gi skas kyi ’og gi sgra rab daṅ | | dril chuṅ sgra rnams daṅ ni gdu bu’i sgra
rnams kyis | |rnam par skrag gyur khyim gyi (6)bya yi tshogs rnams ni | | phan tshun śugs
rnams las kyaṅ yaṅ dag kun nas gtor | |

gaṅ źig ’dir ni yan lag rab mchog ma rnams ni | | myur ba rab tu skyes gyur tsam tsam skyes
rnams kyis | |lo ma ’dzin rnams rgyas śiṅ skyed smad śiṅ rta ni | | yaṅs pa rnams kyis lci
ba ñid phyir (7)’gro ba bzuṅ | |

mtha’ gcig legs par rab tu sbyar ba’i rgyan rnams ni | | rnam par sbas ba rnam par gsal bas
ṅo tsha bas | l | skyen por ’gro bar nus pa yin yaṅ gźan ma yin | | ’gro ba ṅes par bzuṅ ste
myur min soṅ bar gyur | |

phan tshun rab tu bcer bas ril por gyur pa (11a1)rnams | | yaṅ dag drud las bskyod gyur rna
luṅ ’khyil ba can | |de dag rnams kyi de tshe sgra bcas rgyan rnams ni | | rluṅ bgrod skar
khuṅ rnams su rab tu źi bar gyur | |

rluṅ bgrod skar khuṅ rnams las rnam par mthon pa rnams | | phan tshun thaṅ chen gyur pa’i rna
(2)luṅ ’khyil pa rnams | |bud med rnams kyi ’dam skyes ’dra ba’i ’dam skyes źal | | ldiṅ
khaṅ rnams su bkod pa rnams ni rnam par mdzes | |

de nas khaṅ bzaṅs laṅ tsho ma rnams kyis khyab ciṅ | | ya mtshan la ni rab phye skar khuṅ rnams
kyis ni | |lha mo daṅ bcas gźal med (3)rnams kyi nam mkha’ bźin | | dpal daṅ ldan pa’i
groṅ khyer kun nas mdzes par gyur | |

