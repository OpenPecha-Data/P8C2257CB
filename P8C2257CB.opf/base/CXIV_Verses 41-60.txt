kyi hud śiṅ rta sna tshogs rdziṅ | | kyi hud sdug pa gaṅ na źes | |ñam thag pa rnams rnam zlos
śiṅ | | lha la (5)gnas rnams sa la lhuṅ | |

las maṅ rnams kyis thob pa yis | | mtho ris mi brtan g-yo ba la | |’bral bas byas pa’i sdug
bsṅal ni | | gaṅ du ’di ’dra thob par ’gyur | |

kye ma ded las khyad par du | | ’jig rten mdzad pa’i chos ñid de | |’dod chags bral ba thob
nas (6)kyaṅ | | gźan rnams lha nas ṅes par lhuṅ | |

’di ni rtag par gnas pa ste | | źes ni ṅes pa’i sems ldan rnams | |’jig rten ’di yi raṅ bźin
ni | | ’di lta bur ni mthoṅ ma yin | |

dmyal ba rnams su sdug bsṅal drag | | dud ’gro rnams su phan tshun za | |bkres (7)skom sdug
bsṅal yi dags su | | mi la tshol ba’i sdug bsṅal lo | |

lha na sdug pa daṅ bral bas | | skyed pa’i sdug bsṅal phul byuṅ ste | |bskor ba gson pa’i ’jig
rten gyis | | gaṅ na źi ba ṅes par byed | |

’khor ba’i chu bo rten med du | | ’di ni ’chi bas bskor ba (53a1)ste | |tsam tsom du ni bskor
ba yi | | ’gro bas gnas ni thob ma yin | |

de ltar des ni ’gro ba lṅa | | lha yi spyan gyis gzigs pa ste | |chu śiṅ gśags pa bźin du ni
| | srid par sñiṅ po rñed ma yin | |

de nas de yi mtshan mo’i thun | | gsum (2)pa ñe bar gnas pa na | |’jig rten ’di yi raṅ bźin
ni | | bsam gtan rig pa mchog gis bsgoms | |

kye ma ’jig rten ṅal thob gaṅ | | yaṅ daṅ yaṅ du skye ba daṅ | |’khogs pa daṅ ni ’chi ba daṅ
| | ’pho ba daṅ ni skye ba ñid | |

yaṅ na sdug bsṅal che ’di (3)las | | chags las loṅ min gyis bsgribs pa | |skyes loṅ śin tu dog
sa nas | | phyi rol ’gro ba śes ma yin | |

de ltar bsams pa de yis ni | | thugs kyis rnam dpyod gyur pa ste | |gaṅ du gyur na ṅes sam źes
| | rga bas ’chi ba mṅon par soṅ | |

skye gnas nas (4)de ñid bsgoms pa | | de yis mṅon par rtogs par gyur | |rga daṅ ’chi ba dag
gis ni | | skye ba yod na rdzogs pa’o | |

mgo po yod na mgo bo yi | | nad ’di ’byuṅ ba mthoṅ ba ste | |śiṅ gi skye ba yod gyur na | |
’gyel pa ’byuṅ bar ’gyur ba’o | |

de nas de yi slar gyur pa | | (5)skye ba ’di slar gaṅ la źes | |de nas las srid las skye bar
| | skye ba yaṅ dag mkhyen pa’o | |

des ni lha yi spyan gyis ni | | las las ’jug par mkhyen pa ste | |dbaṅ phyug las min raṅ bźin
min | | bdag las ma yin rgyu med min | |

ji ltar rig pa las gliṅ bu | | daṅ po’i tshigs (6)ni bcad pa na | |cho ga bźin du kun myur ’gro
| | de ltar ye śes go rims so | |

de nas srid pa’i skye ba ni | | mkhyen phyir thub pas blo gros mdzad | |de nas srid pa’i skye
ba des | | ñe bar len las byuṅ bar mkhyen | |

tshul khrims brtul źugs mchog ’dzin daṅ | | ’dod blo (7)bdag tu lta rnams kyis | |bud śiṅ rnams
kyis me bźin du | | ’di yis las ni ñe bar len | |

gaṅ gi rgyu las len pa źes | | de nas de yi gyur pa ste | |de nas ñe bar len pa’i rkyen | |
sred par des ni mkhyen pa’o | |

