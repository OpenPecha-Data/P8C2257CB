lan bu rnam par ’phyaṅ źiṅ dar gos dri ma can | | mig rtsi daṅ bral mchi mas mig bcom gdoṅ rnams
kyis | |mtshan mo zad tshe skya reṅs kyis mkhar skar ma bźin | | byi ṅor daṅ bral bud
med rid rnams mdzes ma gyur | |

rkad pa rkad gdub daṅ bral zaṅs mdog ma (6)chags rnams | | gdoṅ pa rna luṅ daṅ bral mgrin ba
draṅ po rnams | |raṅ bźin gyis rgyas brla ni ’og phab daṅ bral rnams | | nu mdo śal daṅ bral
stod g-yogs tshad rnams so | |

rten daṅ bral ba’i ’dun pa daṅ ni mgyogs ’gro ñid | | mig ni mchi ma daṅ ldan de rnams kyis
mthod nas | |nags mthar khyu (7)mchog daṅ bral ba glaṅ rnams bźin du | | sems khral gdoṅ ldan
yan lag mchog ma rnams ni dus | |

de nas rgyal po’i btsun mo mchi ma daṅ bcas par | | be’u ñams pa’i ma he mo ltar mñes gśin ma
| |gser gyi chu śiṅ lo ’dab rnam par g-yo ba bźin | | goo ta ma mas ni lag pa bzuṅ nas ’gyel
| |

(29a1)dpuṅ pa lag pa mñam źiṅ gzi brjid bcom pa yis | | bud med gźan rnams yid mi bde bas sems
med bźin | |mchi ma ma bton ’o dod ’bod min dbugs med par | | g-yo bral ri mo bris pa bźin
du gnas par gyur | |

brtan min bdag po’i mya ṅan gyis brgyal (2)bud med gźan | | rnam par lta byed nas ’bab rgyun
gyi gdoṅ rnams kyis | |sa ’dzin ri bo nas ’bab rgyun gyi rdo ba ltar | | tsandan rab bskus
nu ma rnams la rnam par ’thor | |

de rnams kyis ni mig chus btab ba’i gdon rnams kyis | | rgyal po’i khab de de tshe mdzes par
gyur pa ni | |(3)chu gsar dus na chu gter char gyis btab pa yi | | chu ’dzin padma rnams
kyis rdziṅ bu ji ltar ro | |

rgyas śiṅ bar med legs par zlum pa’i sor mo can | | rgyan bral rtsa mi mṅon pa’i yan lag mchog
ma rnams | |rluṅ gis g-yos pa’i ljon śiṅ raṅ gi ’dab mas ltar | | padma lta bu’i lag (4)pa
rnams kyis braṅ rnams brduṅs | |

nags rluṅ gis sgul padma lta bur g-yos pa yis | | ṅaṅ pa rnams kyi ’khrigs pa rnams kyis chu
kluṅ ltar | |braṅ brduṅs rab bskyod ’brel mtho’i nu ma rnams kyis ni | | de lta na yaṅ mi
mo de rnams mdzes par gyur | |

ji ltar braṅ rnams la ni lag (5)pas zug byas pa | | de ltar lag pa rnams la braṅ ni zug byed
ciṅ | |le lo can ma brtse med stobs med ma yis der | | lag pa’i rtse daṅ braṅ rnams phan
tshun zug byas so | |

de nas khros pas rab tu dmar ba’i spyan ldan ma | | sems khral gyis sbrel mgrin pa kha źiṅ ldab
ldib daṅ | |śugs riṅ phyuṅ (6)bas ’o ma ’dzin g-yo brtan pa yi | | mya ṅan mchi ma ’dzin
pa’i grags ’dzin mas smras ba | |

mtshan mo gñid log dbaṅ med bdag ni rnam spaṅs nas | | ’dun ba ’dod pa’i śiṅ rta de ni gaṅ du
thal | |gsum po mñam du soṅ la khyod daṅ bsṅags ldan ni | | ñe bar ’oṅs pas kho mo’i yid
ni g-yos par gyur | |

kho (7)mo ’phags min brtse min bśes ma yin pa’i las | | phul phyuṅ de ’dir byas nas da ni ci
la du | |mchi ma ma ’don khyod kyi sems ni sim par ’gyur | | khyod kyi mchim daṅ ni las de
gtam ma yin | |

dga’ daṅ dbaṅ du soṅ daṅ phan daṅ legs pa daṅ | | ci lta ba bźin don byed khyod ñid daṅ ’grogs
śiṅ | |(29b1)slar mi ldog pa’i ched du jo bo sras po thal | | khyod kyis ṅa la ’bras bcas
sems ni dga’ bar gyis | |

mi yi dbaṅ po’i dgra bo dag ni mchog yin la | | sbyor min la mkhas śes rab med pa’i bśes mchog
min | |ṅes par mdza’ bśes rnam par mi mkhas khyod kyis ni | | ’di yi rigs kyi ñe bar nub
pa (2)chen po byas | |

rab chags dri mas ’dres śiṅ dmar ba’i mig can ma | | kun nas rgyan daṅ bral ba ’di rnams mya
ṅan byed | |gaṅs ldan ri bo daṅ mñam bdag po gsan na yaṅ | | bud med rnams ni yugs sa mo
bźin mdzes pa ñams | |

’di dag rnams kyaṅ bya ’dab lag pa rnam bskyod ciṅ | | (3)rtag par phug ron rnams kyi riṅ ba’i
skad rnams ni | |de daṅ bral bas ’bras med pho braṅ ’khor daṅ bcas | | gźal med khaṅ pa’i
gtsaṅ rnams śin tu du ba ’dra | |

skye bo ’di ni kun nas don med ’dod pa ste | | bsṅags ldan mgyogs ’gro de yaṅ ṅes pa ñid du’o
| |mtshan mo skye bo gñid che rkun pos rin chen (4)bźin | | bdag gi ’di ltar ’di nas nor
rdzas thams cad stor | |

mgyogs ’gro ’dis ni mda’ yi rma srol byuṅ rnams kyaṅ | | sron par nus źes grags na lcags rnams
smos ci dgos | |bdag gi sñiṅ daṅ ’dra ba’i dpal ni blaṅs gyur nas | | ’dis ni lcags lhuṅ
’jigs las soṅ ba yin nam (5)ci | |

mi dbaṅ pho braṅ yoṅs su gaṅ ba bźin du ni | | ’phags pa min las da lta drag tu ’tsher bar byed
| |gaṅ gi tshe na bdag gi dga’ ba phyi rol gśegs | | de yi tshe na mgyogs ’gro lkugs pa
thaṅ chad gyur | |

