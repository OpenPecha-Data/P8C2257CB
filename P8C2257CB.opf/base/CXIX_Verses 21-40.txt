lha ’am dmyal ba dud ’gro mi yi ’jig rten du | | las kyi rten las son pa’i ’jig rten ’gro ba
ste | |srid pa’i rgyu ni rnam pa gsum daṅ skye gnas gsum | | sna tshogs las ni ’jig rten
pa (5)yis rab tu byed | |

de phyir sde tshan gñis ni yaṅ dag ’jug par yaṅ | | lus daṅ ṅag gi las ’di rnam par dag pa daṅ
| |yid kyis rab tu źi la ’bad par bya ba ste | | de ni bdag gi don yin gźan don ma yin
no | |

’gro ba chu yi dba’ rlabs g-yo bar śes nas ni | | brtags nas khyod kyis (6)srid pa rnams su
dga’ mi bya | |las ni yoṅs su zad phyir dam pa’i las gaṅ de | | mchog tu bde ba’i don du gaṅ
gyur bsñen par bya | |

rgyu skar ’khor lo mkha’ la bźin du rtag par ni | | ’jigs rten yoṅs su ’khor bar śes par byas
nas ni | |rtse mo ’das nas lha nas lha yaṅ lhuṅ ba (7)ste | | kye ma mir gyur smos ci blo
gtad byed pa su | |

bde ba rnams las mchog tu thar pa’i bde ba daṅ | | dga’ ba rnams las bdag tu dga’ ba gtsor śes
nas | |lag ’gro rnams kyis braṅ la bźin du bdag ldan ni | | su źig ’jigs pa du ma’i dpal
gyis bde la dga’ | |

de phyir (70b1)brten pa khyim la med bźin ’jig rten ni | | ’jigs pa chen po daṅ ni yoṅs ldan
mthoṅ nas ni | |gaṅ źig skye ’chi ṅal ba mya ṅan daṅ bral ba | | źi źiṅ brtan pa’i go ’phaṅ
de ni sloṅs mdzod cig | |

don gyis ma yin g-yul gyis ma yin mtshon gyis min | | gaṅ la rta daṅ glaṅ pos don ni yod (2)ma
yin | |skyon ni dgra bo rnams kyi sde de choms mdzod daṅ | | de las rgyal na rnam par rgyal
ba gźal du med | |

sdug bsṅal daṅ ni sdug bsṅal gyi rgyu źi ba daṅ | | źi ba yi yaṅ mṅon pa’i thabs ni śes par
mdzod | |bźi po ’di yi kun nas khoṅ du chud pa las | | ’jigs pa chen po daṅ (3)ni ṅan ’gro
rnams ’gog go | |

de nas bde bar gśegs pas rdzu ’phrul gyi sṅon du | | źiṅ du byas pa’i sems la dga’ pa skyes
pa ste | |thos nas mi skyoṅ de yis chos ni rab thob ciṅ | | dga’ bźin thal mo sbyar nas ’di
skad ces gsol to | |

blo ldan daṅ bcas ’bras bu daṅ bcas khyed (4)dgyes śiṅ | | sdug bsṅal chen po las ni rnam grol
khyed dgyes so | |mya ṅan ched du don med sa sbyin bdag dga’ la | | bu yi ’bras bu daṅ
ldan bdag ni dga’ par gyur | |

phun tshogs spaṅs nas gśegs pa khyed ni gnas su gyur | | ṅal ba chen pos dub las khyed ni gnas
su gyur | |(5)dga’ ba’i gñen ’dun dga’ ba khyod kyis bor ba rnams | | bdag cag rnams ni
sñiṅ rje bar du gnas su gyur | |

lha yi draṅ sroṅ rnams sam rgyal po’i draṅ sroṅ rnams | | de rnams sṅon dus na yaṅ gaṅ la ma
gśegs pa | |ñam thag ’jig rten dag gi dge ba’i ched du lam | | ṅes bar (6)legs pa ’di daṅ
khyed kyis lhag par thob | |

khyod ni ’khor los sgyur bar gal te gyur na ni | | bdag gi dga’ pa de ltar ’gyur ba ma yin źiṅ
| |rnam pa de ltar rdzu ’phrul ’di daṅ khyod kyi chos | | mthoṅ nas ji ltar bdag gi bstan
pa dga’ par ’gyur | |

’dir ni yaṅ srid ñid du sbyor (7)ba’i chos la ni | | ’khor los sgyur bas skyed gu rnams ni skyoṅ
ba ste | |’khor ba’i sdug bsṅal chen po rnams ni ’joms pa la | | ’jig rten chen du chos
kyaṅ thub pa khyod kyis gsuṅs | |

gaṅ gi rdzu ’phrul ’di daṅ rnam rgyas blo gros daṅ | | ’khor ba’i ’jigs pa mtha’ dag ṅes bar
(71a1)log pa ni | |dpal daṅ bral yaṅ ’jig rten na khyod dbaṅ phyug ste | | dpal ni ’phel
yaṅ dbaṅ med sred bcas ma yin no | |

brtse ba’i chos kyis bstan pa’i ’os gyur pa | | ś’akya’i rgyal pos maṅ po de dag smras nas ni
| |rgyal po ñid daṅ yab ñid du ni gnas na yab | | (2)sras la de ñid khoṅ du chud phyir phyag
byas so | |

thub pa’i mthu ni lhag par thob pa mthoṅ nas daṅ | | de ñid rab tu ’bigs pa’i bstan bcos mthoṅ
nas daṅ | |bla ma rgyal pos sbyar ba’i mchod pa mthoṅ nas ni | | du ma rnams kyis rab tu
’byuṅ phyir re ’dod byas | |

de nas gźon nu maṅ po ’bras bu la gnas rnams | | chos kyi (3)cho ga de ñid rab tu thob gyur
te | |sṅags daṅ ’dod pa chen po rnams la ltos med nas | | byams pa’i gñen ’dun du ba rnams
ni spaṅs nas so | |

kun dga’ mdzes dga’ kra mi la daṅ ma ’gags pa | | dga’ bo ñe dga’ dag daṅ de nas ’khyil pa ’dzin
| |slob ma’i lkog tu ston pa yis ni lha sbyin te | | thub pas rjes su (4)bslabs pa de
rnams byuṅ bar gyur | |

de nas mdun na ’don gyi bu ni bdag ñid che | | ’char kas lam de ñid la rab tu soṅ ba ste | |de
yis ṅes pa rab tu mthoṅ nas de bźin du | | ñe ba ’khor daṅ rgyun śes bu yi blo byas so
| |

