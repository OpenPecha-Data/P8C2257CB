gaṅ gis rab tu bltams tshe ri rgyal phur pu ñid | | rluṅ gis (4)bsnun pa’i gru ltar sa gźi g-yos
gyur źiṅ | |tsandan daṅ bcas autpal padma’i sñiṅ po yi | | char pa dag ni nam mkha’i
sprin daṅ bral las babs | |

yid ’oṅ reg na bde ba’i rluṅ dag byuṅ gyur te | | lha yin na bza’ dag ni mṅon par ’bebs byed
ciṅ | |ñi ma de ñid lhag par mṅon par (5)gsal ba ste | | źi ba’i ’od zer ’dus ma byas pa’i
me ’bar ro | |

śar daṅ byaṅ gi mtshams kyi khaṅ pa’i phyogs gcig na | | bsil ba’i chu yi khron ba raṅ byuṅ
gyur pa ste | |pho braṅ btsun mo’i ’khor rnams ya mtshan gyur rnams kyis | | gaṅ la bya ba
rnams ni stegs bźin rab tu byas | |

(6)chos daṅ ldan pa’i lha daṅ ’byuṅ po’i tshogs rnams kyis | | de ni lta ba’i don du nags tshal
rab gaṅ ste | |rmad byuṅ ṅo mtshar gyur pa ñid kyi śiṅ las kyaṅ | | me tog rnams ni dus
ma yin par ṅes par brul | |

’tshe bar byed pa’i sems can rnams kyaṅ de yi tshe | | phan tshun dag tu phyin te gnod pa mi
(7)byed la | |’tsho ba’i ’jig rten dag na nad gaṅ ji sñed pa | | de dag rnams kyaṅ ’bad pa
med par de tshe bcom | |

mkha’ ’gro’i bya ni mtho min sgra sgrogs ri dag kyaṅ | | chu kluṅ dag ni chu yaṅ źi bar bab
gyur la | |phyogs rnams rab snaṅ dge ba’i nam mkha’ rab mdzes śiṅ | | lha yi rṅa rnams mkha’
(3b1)la rab tu grags par gyur | |

rgud par gyur la mgon ni ñe bar thob nas bźin | | ’jig rten dag kyaṅ mchog tu rab źi thob gyur
la | |’jig rten rnams kyi thar pa’i bla ma rab bltams tshe | | ’dod pa’i lha ñid kho na
dga’ ba med par gyur | |

śin tu ṅo mtshar sras kyi skye pa mthoṅ gyur nas | | mi bdag brtan pa (2)yin yaṅ rnam par ’gyur
nas soṅ | |rab dga’ skyes pa ñid daṅ yid mi bde skyes te | | brtse ba las ni mchi ma rnam
pa gñis byuṅ ṅo | |

mi ma yin pa’i sras po ñid kyi nus pa daṅ | | ma yi raṅ bźin kyaṅ ni stobs chuṅ ñid kyi phyir
| |graṅ daṅ dro ba’i chu dag ’dres pa’i chu kluṅ bźin | | lha mo ’jigs pa (3)daṅ ni dga’
bas gaṅ bar ’gyur | |

lhag ma spaṅs te ’jigs pa ñid ni śes byas nas | | yid ’oṅ ’dod pa’i ched du rtogs pa ma yin
pa’i | |bud med rgan mo rnams kyis bde legs gyur byas śiṅ | | gtsaṅ mar byas te lha rnams
dag la phyag ’tshal lo | |

de yi mtshan ñid dag kyaṅ śes śiṅ (4)thos gyur nas | | spyod daṅ thos daṅ tshig la grags thob
bram ze rnams | |rnam rgyas źal ni ya mtshan dga’ ba yis gaṅ ste | | dga’ daṅ ’jigs par
gyur pa’i mi yi lha la smras | |

mi dag sa la bu ma gtogs pa’i khyad ’phags pa | | gźan gaṅ cuṅ zad ’dod min źi ba de yi phyir
| |khyod (5)kyi sgron ma ’di ni rigs kyi sgron ma ste | | khyod ñid dga’ bar mdzod cig dga’
ston da ltar bgyi | |

de phyir brtan par rnam dpyod med par dgar mdzod daṅ | | rigs ni ṅes pa ñid du mchog tu ’phel
bar ’gyur | |’di ni khyod kyi bu źes skyes par gyur ba ste | | ’jig rten sdug bsṅal dag
(6)gis mṅon par bcom pa’i mgon | |

mchog gyur ’di la mchog gyur gser gyi ’od mṅa’ źiṅ | | sgron ma’i ’od zer dag gis mtshan rnams
gaṅ gyur pas | |de ñid rtogs par gyur pa’i thub par ’gyur ba’am | | yaṅ na mi bdag sa steṅs
’khor los sgyur bar ’gyur | |

sa yi bdag po ñid la (7)gal te dga’ ’gyur na | | stobs daṅ chos dag gis ni de’i tshe sa steṅs
su | |rgyal po kun gyi thog tu ’di ni gnas ’gyur te | | skar ma’i ’od rnams la ni ñi ma’i
’od bźin no | |

de ni gal te thar bźed nags su gśegs gyur na | | mkhyen daṅ de ñid kyis ni de tshes steṅs su
| |lugs kun (4a1)zil gyis mnan nas ’di ni gnas ’gyur te | | mtho ba kun la ri rab ri yi rgyal
po bźin | |

ji ltar lcags rnams la ni gser dag mchog yin la | | ri rnams la ni ri rab chu bo rnams la mtsho
| |gza’ rnams la ni zla ba gduṅ byed rnams la ñi | | de ltar khyod kyi (2)sras ni rkaṅ
gñis rnams kyi mchog | |

gaṅ gi spyan dag mi ’dzums mig gzir rnam par spaṅs pa ste | | brtan źiṅ śin tu riṅ la dkar min
rdzi ma daṅ | |gzi brjid ldan pa yin yaṅ ’on kyaṅ źi ba ñid | | ’di ni kun nas gzigs pa’i
spyan mṅa’ ci la min | |

de nas gñis skyes (3)rnams la mi bdag gis smras pa | | bdag ñid chen po mi skyoṅ sṅa mas ma
mthoṅ ba | |mthoṅ źes khyad ’di gaṅ yin ’di la rgyu mtshan ci | | de nas bram ze rnams kyis
de ñid la smras pa | |

blo daṅ thos pa las daṅ grags pa rnams la ni | | mi skyoṅ sṅon daṅ phyi ma ñid ni tshad ma yin
| |dṅos po’i (4)lugs la ’dir ni bya ba rgyu yin la | | ’dir yaṅ bdag gi dper brjod dag
ni mkhyen par mdzod | |

