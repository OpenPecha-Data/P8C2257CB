de phyir bdag gis mdor bsdus nas | | tshad ma ’di rnams bśad pa ste | |gaṅ źig byed de tshad
ma yin | | ’di las gźan du tshad ma min | |

bdag gi dgoṅs pa phra mo de | | rnam par ma (3)bźag ma śes nas | |rmoṅs las chos ma yin pa la
| | chos kyi blo rnams ’byuṅ bar ’gyur | |

mun pa daṅ bcas lta bas sam | | khyad par rnams ni śes min las | |gser daṅ rab tu mtshuṅs pa
yi | | ji ltar zaṅs kyis slu bar byed | |

śes rab khyab pa med pas sam | | (4)de ñid ’dzin pa ma yin pas | |dam pa’i chos kyi gzugs brñan
gyi | | de ltar chos ma yin pas slu | |

brdar las gcad las bsregs pa las | | mkhas pa rnams kyis gser bźin du | |’dul ba mdo las rigs
pa las | | de phyir yoṅs su rtog par rigs | |

bstan (5)bcos rnam par mi śes pas | | mkhas pa rnams ni ma yin źiṅ | |tshul min la tshul blo
gros daṅ | | tshul la tshul min mthoṅ ba ñid | |

de phyir don daṅ tshig gis ni | | yaṅ dag thos pas gzuṅ bya ste | |bstan bcos log par gzuṅ ba
yis | | mtshon cha bźin du rnam par ’joms | |

(6)sṅar med ldan pas ’khyog maṅ po’i | | mtshan mo’i ’od byed khyim la bźin | |tshig ni log
par brjod pa yi | | don la sdug bsṅal gyis ’jug go | |

don ñams pa las chos ñams śiṅ | | chos ñams pa las nus pa ste | |de phyir ma log don la ni |
| gaṅ gi blo de blo ldan no | |

dge (7)maṅ de skad gsuṅs nas ni | | dus su sdig pa’i groṅ la gśegs | |der ni ’di la mkhyen rnams
kyis | | bsñen bkur dam pa byas pa’o | |

de nas der ni gus ldan pa | | skul byed legs pa’i khyim ñid du | |bcom ldan ’das kyis zas mdzad
de | | de yi phyir yin rgyas phyir (87b1)min | |

de nas ñan thos tshogs bcas te | | de bźin gśegs pas zas mdzad nas | |skul byed la ni chos gsuṅs
te | | ku śa ldan pa’i groṅ du gśegs | |

de bźin nor ldan źes pa’i kluṅ | | skul byed bcas pa de rgal nas | |groṅ khyer der ni źi ba
yi | | pad ma’i nags (2)bcas nags su bsñen | |

gser daṅ ’dra ba’i ’od mṅa’ des | | gser ldan la ni khrus mdzad nas | |kun dga’ bo ni dga’ med
la | | ’jig rten dga’ bas bka’ stsal to | |

kun dga’ gśin rje’i ra ba yi | | dbus su bdag gi khri śoms śig | |de riṅ nam gyi cha smad la
| | (3)de bźin gśegs pa mya ṅan ’da’ | |

źes gsuṅs kun dga’ bos thos nas | | mchi mas źag ṅan mig ldan pas | |thub pa’i gzims mal bśams
pa ste | | bśams nas bstod ciṅ kyi hud do | |

de nas gzims mal bstabs pa la | | rkaṅ gñis rnams kyi mchog byon te | |(4)yaṅ yaṅ sad pa med
phyir daṅ | | sdug bsṅal thams cad zad phyir ro | |

de ni rtsib logs g-yas kyi ni | | phyag la dbu ni rnam gźag nas | |źabs la źabs ni bkod nas
su | | slob mas mdun bdar gzims pa’o | |

de nas yud tsam de na der | | bya rnams skad ni mi sgrogs te | |(5)zags śiṅ sñoms pa’i lus rnams
kyis | | bsam gtan la ni gźol bźin gnas | |

de tshe ’dab ma g-yo rnams las | | rluṅ rnams kyis kyaṅ ma g-yos pa’i | |ljon śiṅ rnams kyi
mchi ma bźin | | mdog ṅan me tog rnams gtor to | |

