gsus pa sbom źiṅ dbugs dag skyod pa’i lus pho can | | lag pa cha śas źa źiṅ rid la skya bseṅ
lus | |aa ma źes ni sñiṅ rje’i ṅag dag smras pa po | | gźan la brten nas gnas pa’i mi de
su źig yin | |

(5)de nas kha lo sgyur bas smras pa źi ba kye | | ’di yi khams ni rab ’khrugs rab stobs rab
tu ’phel | |nad ces bya ba mṅon brjod śin tu don med chen po ste | | nus kyaṅ gaṅ gis de ni
rab dbaṅ med par byas | |

rjes su brtse bcas mi de la ni gzigs bźin du | | rgyal po’i (6)sras des slar yaṅ ’di skad ces
smras pa | |skyes gyur skyon de so sor ’di ñid kho na’i ’am | | nad kyi ’jigs la skye dgu
rnams kyi spyi la yin | |

de nas śiṅ rta rab tu ’dren pa des smras pa | | gźon nu ñes pa de ni thun moṅ gyur pa ste |
|de ltar nad rnams dag ni yoṅs su (7)gtsor ba ni | | naṅ mthar phyin na ’jig rten dga’ bar
ñe bar gśegs | |

de ltar don thos sems ni khoṅ du chud pa de | | chu rlabs naṅ soṅ ri boṅ can bźin rab ’dar źiṅ
| |brtse ba thugs rje mṅa’ bas gsuṅ ṅag tshig ’di ni | | cuṅ źig dṅar ba’i dbyaṅs kyis
rab tu smras (12b1)pa’o | |

skye dgu rnams la rnam par źen pa’i nad ’di ni | | ’jig rten pa dag raṅ bźin gnas śiṅ blo gtad
byed | |mi śes rnam par rgya chen ae ma mi rnams kyis | | gaṅ źig nad las rnam par grol
rnams bźad gad byed | |

’dren pa phyi rol rab tu ’gro las phyir log la | | (2)mi dbaṅ pho braṅ ñid du śiṅ rta rab tu
soṅ | |bdag gi nad kyi ’jigs pa thos nas dga’ ba las | | sems ni ’khums pa bźin du rab tu
bcom par gyur | |

de ltar lan gñis phyir log de ni rab gzigs nas | | sa yi bdag po yis kyaṅ yoṅs su gros byas
so | |

de yi phyir log ṅes (3)pa’i mtshan ma thos gyur nas | | bdag cag rnams ni ’di yis yaṅ dag ’dor
sñam ste | |lam rnams gtsaṅ mar lhag par byed pa po rnams la | | khros śiṅ ’khrugs kyaṅ
chad pa drag pos gcod pa med | |

slar yaṅ sras po de la khyad par ’phags pa daṅ | | ldan pa’i yul (4)la rab tu dpyod pa rnams
mdzad ciṅ | |dbaṅ po g-yo ba ñid kyi phyir yaṅ chags sñam ste | | bdag cag rnam par mi ’dor
źes ni mgon blaṅs so | |

gaṅ gi tshe na sgra sgrogs dbaṅ po’i don rnams kyis | | sras po ’di la pho braṅ ’khor na dga’
ba med | |de nas ro gźan rol gyur cig (5)źes sems śiṅ | | phyi rol ltad mo la ni rnam par
bka’ stsal to | |

brtse ba las ni sras po’i dgoṅs ba rtogs nas su | | de la chags pa’i skyon rnams ’ga’ źig ma
bsams nas | |sgyu rtsal rnams la mṅon par śes źes res ma’i gtso | | mdzaṅs ma rnams la des
ni yaṅ dag bka’ (6)stsal to | |

de nas khyad par du yaṅ mi yi dbaṅ po’i lam | | legs par brgyan byas ñid daṅ yoṅs su brtags
pa la | |’dren pa daṅ ni śiṅ rta brjes nas rgyal po yis | | gźon nu phyi rol du ni rab tu
gśegs su gźug | |

de nas de ltar rgyal po’i bu ni gśegs pa na | | lha (7)mchog de rnams ñid kyis rnam par sprul
pa yi | |srog soṅ śi ba’i ro de lam du bteg pa ni | | ’dren pa daṅ ni gźon nus mthoṅ ste
gźan gyis min | |

de nas ’dren pa rgyal po’i sras po des smras pa | | źan źiṅ stug pa’i mi rnams dag ni rjes ’braṅ
źiṅ | |rgyan gyis brgyan pa yin yaṅ kun nas du ba (13a1)ste | | mi bźi rnams kyis bteg
pa pha gi su źig yin | |

de nas gtsaṅ ba’i bdag ñid gtsaṅ mar gnas pa yi | | lha rnams dag gis sems ni zil non ’dren
pa po || ṅes ni brjod par bya ba min kyaṅ don ’di ni | | don ldan dbaṅ phyug la ni rab tu
rnam par gsol | |

(2)blo daṅ dbaṅ po srog gi yon tan daṅ bral źiṅ | | gñid log miṅ bral rtswa daṅ śiṅ du gyur
pa ste | |brtson ’grus ldan pa rnams kyis bskyed nas bsruṅs nas kyaṅ | | sdug ba sdug pa rnams
kyis spaṅs pa de ni su yin nam | |

de ltar tshig ni rab tu ’dren pa las thos nas | | cuṅ źig (3)kun nas bskyod ciṅ de ñid la smras
pa | |chos ’di ñid ni skye ba ’di ñid kyaṅ gi’am | | mthar gyur ’di ’dra skye dgu kun
gyi yin nam ci | |

de nas rab tu ’dren pas ’di ñid la gsol pa | | mthar gyur las ’di skye dgu rnams ni kun gyi
ste | |dman daṅ ’briṅ daṅ bdag ñid chen po (4)thams cad kyi | | ’jig rten dag ni rnam par
ṅes par rnam par ñams par ’gyur | |

de nas mi dbaṅ sras pa de ni bstan na yaṅ | | ’chi ba thos nas de ma thag tu yi mug ciṅ | |dpuṅ
pas śiṅ rta’i śiṅ gi rtse la rab ’khyud nas | | gdaṅs sñan daṅ ldan dbyaṅs kyis rab tu
smras (5)pa’o | |

