de nas dus daṅ mthun pa’i cho ga byas nas su | | de la phreṅ ba yid ’oṅ rnam pa sna tshogs daṅ
| |dri mchog dam pa rnams kyis de rnams kyis mchod ciṅ | | de nas dga’ daṅ gus pas (98a1)mtha’
dag bzuṅ ba’o | |

de nas śiṅ gźon lus can gźon nu ma rnams kyis | | gdu bu rab ’khrol zaṅs mdog lag pa rnams kyis
ni | |glog gi ’phan rnams dag gis sprin ni dkar po bźin | | ’di la rin thaṅ mchog gi bla
re bzuṅ ba’o | |

de bźin (2)mi rnams kha cig dag gis gdugs rnams ni | | phreṅ ba dkar po ldan rnams kun nas bzuṅ
ba ste | |kha cig dag gis gser gyi yo byad daṅ ldan pa’i | | rṅa yab dkar po rnams ni
rnam par g-yabs pa’o | |

de nas khyu mchog rnams kyis bźin du ṅal ba yis | | mig (3)dmar gyad rnams dag gis khyogs ni
bzuṅ ba ste | |sil sñan rnams ni rna ba’i yid du ’oṅ ba rnams | | dbyar dus chu gter bźin
du mkha’ la rab tu grags | |

phyogs kyi glaṅ po’i dbaṅ po rnams kyi bskul ba yis | | mdzes pa daṅ ni rtsub ’gyur śiṅ rnams
las bźin du | |me tog (4)padma la sogs de rnams de rnams ni | | lha yi me tog rnams ni lha
nas lhuṅ bar gyur | |

dbaṅ po’i glaṅ po las skyes glaṅ po che rnams kyis | | nor gnas sñiṅ po’i chu skyes padma rnams
daṅ ni | |man d’a ra yi me tog ’dab bcas chags pa rnams | | chu thigs zer mas ’thor (5)ba
rnams kyis mṅon bar ’thor | |

de nas dga’ ba’i tshal skyes lus mchog ldan pa yi | | tsandan dmar bo’i ro ni rnam par dul ba
daṅ | |’bad pas ma bsgrubs bgo ba rnams ni dkar po rnams | | dri za’i bu mo rnams kyis yaṅ
dag ’thor ba’o | |

rab tu g-yo ba’i ba dan rnams ni (6)bzuṅ ba ste | | phreṅ ba rnam pa sna tshogs rnams kyis bkram
pa ste | |sil sñan rgya chen rnams kyis rjes su ’gro ba ste | | źi ba’i ched du źi ba’i
lam las khyogs te draṅs | |

gus pa daṅ ldan gyad rnams kyis de yoṅs bzuṅ nas | | thub pa’i mthu las lan brgyar mṅon (7)par
phyag ’tshal źiṅ | |de yi rnam par ñams las kun nas du ba ste | | groṅ khyer gyi ni dbus
nas yoṅs su draṅs pa’o | |

klu yi sgo nas źugs te phyi rol byuṅ nas ni | | chu bo gser ldan źes pa yaṅ dag rgal nas su
| |cod pan źes bya’i mchod rten gyi ni rtsa ba ru | | grags (98b1)pas bsags phyir bsags pa
de rnams kyis byas so | |

de nas śun pa ’dab ma dri bzaṅs aa ka ru | | tsandan ae la klu rnams kyis bsags bsags pa ru
| |mya ṅan las ni sbrul bźin dbugs rgyu de rnams ni | | brtan min mig can rnams kyis thub
pa’i sku bźus so | |

(2)de nas lan gsum bkod kyaṅ me yi sgron ma yis | | de tshe draṅ sroṅ chen po’i bsags pa ma
’bar te | |bag med ldan pa gźu ni rnam par ’khrugs pa yis | | mda’ ni raṅ bźin sa yi bdag
po’i dpal bźin no | |

lam dag tu ni rnam par ’oṅ ba’i ’od sruṅs ni | | rnam (3)par dag pa’i sems kyis sems ni gyur
pa ste | |bcom ldan ’das kyi sku gduṅ tshaṅ ba lta ’dod de | | gaṅ gi mthu las me yi ’bar
ba ma yin no | |

de nas de tshe bla ma blta ba’i don du ni | | der ni dge sloṅ skyen par ñe bar soṅ ba na | |thub
pa mchog la rab tu btud pa byas pa na | | (4)de ma thag tu me ni raṅ ñid ’bar bar gyur
| |

ñon moṅs rnams kyis ma tshig thub pa’i sku gduṅ la | | pags pa śa daṅ spu daṅ cha śas rnams
tshig nas | | mar daṅ rluṅ daṅ bud śiṅ yoṅ su rgyas na yaṅ | me yis rus pa tshig par nus pa
ma yin no | |

de nas bdag ñid chen (5)po ’das pa’i de rnams ni | | chu mchog gis ni daṅ bar byas nas dus su
ni | |mṅon par bstod ciṅ gyad rnams dag gis groṅ khyer du | | gser gyi bum pa rnams kyis
rab tu spyan draṅs so | |

’di ni ri bo chen po’i rin chen khams bźin no | | dge legs gaṅ ba chen po rnams ni (6)’dzin
pa ste | |mtho ris dag na lha yi gtso bo’i khams bźin du | | khams ni me yis log par sbyor
ba ma yin ñid | |

byams pas yoṅ su rnam par bsgoms pa ’di rnams ni | | ’dod chags me yis tshig pas rnam par spaṅs
pa ste | |de yi gus pa’i dbaṅ gis gzuṅ (7)ba’i gduṅ rus rnams | | bsil ba yin kyaṅ bdag
cag rnams kyi yid rnams bsregs | |

sred pa ’joms mdzad gaṅ gi mthu las khyab ba ’jug gi | mkha’ ldiṅ gis kyaṅ khur bar nus pa ma
yin pa | | ’jig rten dag na mtshuṅs med de yi rus pa rnams | | mi rus gyur (99a1)pa kho
bo cag gis khur bar gyis | |

ae ma ’jig rten chos ni ṅes par stobs ldan te | | chos la nus kyaṅ nus pas gaṅ gis ma bzlog
ciṅ | |gaṅ źig sñan pas ’gro ba mtha’ dag khyab pa ste | | de yi sku yi cha śas ’di ni bum
par gnas | |

