gal te re źig mi rtag gyur | | las gyi ’bras bu med par ’gyur | |yaṅ srid yod pa ma yin źiṅ
| | thar pa ’bad pa med par ’gyur | |

ci sta rtag ciṅ khyab bdag ’gyur | | skye ba med daṅ skye ba min | |nam mkha’ khyab ciṅ rtag
pa (62a1)ni | | ’god pa med ciṅ skye ba med | |

gal te bdag ’di khyab bdag ’gyur | | gaṅ du mi gnas pa ma yin | |’di daṅ soṅ nas daṅ thar par
| | thams cad du ni cig car ’gyur | |

khyab bdag ñid phyir bya med ’di’i | | las kyi bya ba med par ’gyur | |las rnams ma (2)byas
pa las ni | | ’bras bur sbyor bar gaṅ gis ’gyur | |

gal te ’di yi byed par ’gyur | | bdag gi sdug bsṅal byed ma yin | |raṅ dbaṅ gyur na sdug bsṅal
ni | | bdag gis bdag gi byed pa su | |

bdag ni rtag pa ñid las ni | | rnam par ’gyur ba skye min źiṅ | |bde daṅ sdug bsṅal (3)thob
pa las | | de yis rnam par ’gyur ba mthoṅ | |

ye śes thob pas daṅ ñon moṅs | | spaṅs las thar pa yod pa ste | |bya ba med khyab bdag ’di yin
| | de phyir thar pa yod ma yin | |

yod min gyur las de ñid kyis | | bdag ste ’di ni brjod min la | |rgyur gyur pas kyaṅ ma yin
źiṅ | | (4)’di ni cuṅ zad byed ma yin | |

bya ba las kyaṅ gsal min źiṅ | | gaṅ rnams kyis ’di byas min la | |rnam pa de ltar gyur min
smra | | de phyir bdag gi yod ma yin | |

byed pa po med ’dir ni rig pa po yaṅ med | | bdag po med pa’i lus po ’di ni ’dren par byed |
|ji ltar ’khor ba’i chu (5)bo rab tu bskor ba ste | | smra ba de ni ñon mdzod ñan pa rnams
kyi mchog | |

dbaṅ po drug daṅ dbaṅ po’i spyod yul drug rnams la | | brten nas rnam par śes pa rnam drug ’char
ba ste | |gsum po so sor rig pa’i cho ga rab bskor źiṅ | | gaṅ las dran daṅ blo daṅ las
kyi ’jug par yin | |

nor bu bud (6)śiṅ ñi ma yaṅ dag phrad pa las | | ji ltar me ni sbyar ba’i dbaṅ gis skye ba ste
| |de bźin blo daṅ dbaṅ don dbaṅ po la brten nas | | skyes bu la brten bya ba rnams ni
thams cad ’gyur | |

ji ltar sa bon las ni myu gu skye ba ste | | myu gu des na sa bon de ni śes min źiṅ | |gźan
las gźan du ma yin de (7)las de ma yin | | de bźin lus daṅ dbaṅ po blo yi rim pa’o | |

de ltar thub pa mchog gi gsuṅ ni mchog tu dge | dam pa’i don du bsṅags pa yaṅ dag thos nas ni
| | dri ma med pa’i rdul med gźal du med pa’o | | ma ga dh’a yi bdag po chos mig skyes par
gyur | |

’khor der ma ga dh’a yi groṅ na (62b1)gnas pa yi | | mi ni du ma rnams daṅ lha na gnas pa rnams
| |thub pa’i gsuṅ thob pa las rnam dag bsam ldan rnams | | ’gyur med ’chi ba med pa’i
go ’phaṅ thob par gyur | |

saṅs rgyas kyi spyod pa źes bya ba’i sñan dṅags chen po las | slob ma maṅ po daṅ ldan pa’i le’u
ste (2)bcu drug pa’o ||

