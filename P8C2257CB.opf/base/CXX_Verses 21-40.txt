me tog rab rgyas mya ṅan med pas gsal byas śiṅ | | yan lag dmar por gyur ciṅ khu byug skad sgrogs
(5)pa | |ti se’i gaṅs ltar mtho ba’i ldiṅ khaṅ phreṅ ba can | | dpal ldan rgyal byed
tshal ni de nas rab tu thob | |

des ni gtsaṅ ma’i chus gaṅ phreṅ ba dkar po can | | gser gyi bum pa daṅ bcas bum pa blaṅs nas
ni | |de nas dus su rgyal byed tshal ni bzaṅ sbyin gyis | | de bźin gśegs pa la (6)ni rab
tu phul bar gyur | |

de nas ś’akya thub pa lta ’dod rgyal po ni | | sde rab ’pham byed rgyal byed tshal du soṅ ba
ste | |soṅ nas de nas bkur sti byas te thub pa la | | rab tu btud ciṅ gdan byas tshig ’di
gsol ba’o | |

thub pa groṅ khyer ’dir ni khyed kyi gnas bźed pa | | ṅes par raṅ ni ko (7)sa la rnams kyi dge
ba’o | |de ñid gzigs pa ’di ’dra brten pa med pa ni | | ñe bar ’tshe byas yul ni skal ba
med pa’am | |

khyed mthoṅ ba ’am yaṅ na mṅon par phyag ’tshal ba | | yaṅ dag thob po bdag cag rnams kyi rjes
bzuṅ phyir | |dam pa rnams kyi ’dus pa thob nas ’jig rten na | | tshim (73b1)pa med kyaṅ
ji ltar tshim pa ñid yin no | |

gaṅ gis rten can rluṅ ni rab tu g-yos pa ste | | de yi bdag ñid las ni ñe ba las ’gro ste |
|mkha’ ’gro’i bya rnams lhun po’i ’dus pa ñer thob nas | | raṅ bźin rnam par spaṅs nas gser
du ’gyur ba’o | |

de phyir ’di daṅ che ge mor ni mgon gyur (2)źiṅ | | skye bo legs pa’i rten las gźan min bdag
gi nags | |ga ṅha’i sras po thub pa chen po rab thob nas | | phur bu gsum pa’i khyim ltar
lta na mdzes par gyur | |

’jig rten dag na rñed pa rab rñed sna tshogs pa | | tshad daṅ ldan pa dag ni mdzad pa can yin
la | |khyod kyi ñe ba las ni don gaṅ (3)yin pa rnams | | de dag rnams kyi graṅs med ñams
pa yod ma yin | |

legs pa khyod kyi ṅes pa’i lta ba’i lta ba las | | ’di las gźan du rñed pa śes pa ma yin źiṅ
| |khyab bdag bdag ni gnod pa rñed bla sdug bsṅal ba | | chags pa daṅ ldan rgyal po’i chos
la spyod par ’gyur | |

de ltar dbaṅ (4)po daṅ mtshuṅs rgyal po de yis ni | | rnam pa de ltar mṅon du gyur te gsan nas
ni | |don daṅ ’dod pa dag gi chags pa mkhyen nas su | | de yi bsam pa yaṅ dag bskul ba
thub pas gsuṅs | |

mi dbaṅ khyod kyi tshig ’di ṅo mtshar che ma yin | |khyod kyi spyod pa ’di ni legs pa rnams
la min | |

’og (5)nas ’phos pa ’gro bar ’dod pa rnams kyis ni | |phan pa ’dod pa’i dam pa’i skyes bu rnams
la sdaṅ | |

gaṅ phyir sa skyoṅ khyed kyi dgoṅs ba de ñid ni | | des na khyod la ’dir ni cuṅ zad smra ’dod
de | |de ni śes par gyis śig bdag gi lta ba ni | | ’bras bcas ji ltar gyur pa khyed kyi
de ltar gyis | |

mi skyoṅ (6)rgyal bo’i dus kyis bciṅs nas bkug pa na | | mdza’ bśes ma yin gñen min phun tshogs
rjes ’gro min | |thams cad kyis ni dman źiṅ dbaṅ med ’gro ba ni | | grib ma bźin du las
gcig rjes su ’gro ba ñid | |

de phyir mtho ris daṅ ni grags pa dam pa ni | | mṅon par ’dod bźin chos kyi rgyal (7)srid rjes
su skyoṅs | |rmoṅs pa las ni chos la ’khrul pa’i rgyal po yi | | rgyal srid de ñid mtho
ris na yaṅ ma yin no | |

’dir ni rgyal srid yaṅ dag yoṅs su bskyaṅs nas ni | | chos las riṅ min rta rid mtho ris rab
’thob nas | |’dir ni rmoṅs las mi yi bdag po ni kumbha | | chos las (74a1)’phos śiṅ ka śi
rnams su sa la źugs | |

’phags pa yi daṅ sdig pa yi ni las kyi ni | | khyod la dper bstan źi ba bdag gis de smras te
| |raṅ gi skye dgu rnams ni rtag tu legs bsruṅs śiṅ | | dpyad nas de phyir brtan pa dge la
’bad pa gyis | |

ji ltar srog chags (2)rnams ni gtse bar ma byed cig | | rtag par dbaṅ po rnams ni rol par ma
byed cig | |’phags min gyis bsñen khro ba ’dzin par ma byed cig | | phyogs min bya bar sems
ni g-yo bar ma byed cig |1

ṅa rgyal daṅ ni rgyags pa khur nas dus su ni | | rab tu ’thor źiṅ śin tu gyur pa gñid log gyur
| |(3)rnam pa de ltar ’jig rten ’gro ba śes nas su | | de la ma ñal dge ba la ni gñid ma
log |2

’khor ba’i phyogs ni g-yo bar ’dzegs nas su | | ṅes par ltuṅ nas gźi bag med ’gyur ba’o |3

