blo gros byas pa’i sriṅ mo’i bu yaṅ mthoṅ nas ni | | thub pa’i gsuṅ mñan pa daṅ de yi lugs la
ni | | rnam maṅ rjes su brtse ba yis ni legs pa des | (7)sdug pa’i bu bźin du ni sbyor ba
byed du bcug | |

sras po skyes pas tshim pa’i mi yi bdag po yaṅ | | yul la soṅ ba’i ’chiṅ ba rnams ni rnam spaṅs
te | |sras kyi yid ’oṅ sras po bltams pa’i las dag ni | | rigs daṅ ’dra bar ji lta ba
bźin byed du bcug | |

źag bcu yoṅs su ’das par (6b1)gyur ba ñid kyi tshe | | mchog gi dga’ ba rab ldan sñoms par gyur
pa’i yid | |sras las mchog tu ’gyur phyir lha yi mchod pa ni | | bzlas brjod daṅ ni sbyin
sreg bkra śis la sogs byas | |

gźan yaṅ brgya daṅ stoṅ phrag yoṅs su gaṅ ba’i graṅs | | brtan daṅ stobs ldan bu rnams (2)gser
gyi rwar bcas śiṅ | |rgas pa ñe bar ’oṅs min swa ma ldan pa’i ba | | raṅ gi sras ’phel
phyir na gñis skyes rnams la byin | |

de nas sñoms pa’i bdag ñid kyis ni rnam maṅ yul | | raṅ sems tshim bar byed pa’i bya ba rnams
byas nas | |yon tan ldan źiṅ dge ba’i yud tsam ṅes pa na | | (3)groṅ khyer rab tu ’jug la
dga’ bas blo gros mdzad | |

de nas mche gñis mche ba las byuṅ rin thaṅ che | | dkar po’i me tog gis spras nor bu’i sgron
| |khri la dge ba’i phyir ni lha mo sras ldan ma | | lha rnams la ni rab tu btud nas bsñen
par gyur | |

de nas gnas brtan skye mo (4)rjes ’braṅ sras mgon ma | | bdag po ldan ma groṅ la mdun du rab
źugs nas | |mchod ldan lha na lha rnams kyis ni brgya byin bźin | | mi bdag ñid kyaṅ groṅ
ba’i tshogs kyis gśegs par gyur | |

de nas gdoṅ drug skyes pas yid ches dbaṅ phyug bźin | | ś’akya’i rgyal pos groṅ (5)khyer rnam
par khyab mdzad de | |źal ni dga’ bas rab gaṅ ’di daṅ ’di źes pa’i | | srid ’phel rgyas
pa daṅ ni grags daṅ sñan pa mdzad | |

de nas mi yi bdag po’i sras bltams cher skyes pas | | ser skya źes pa’i groṅ khyer ljoṅs daṅ
bcas pa de | |gnod sbyin groṅ na phun tshogs ’dod (6)ba skyes pa na | | lha yi bu mo rnams
kyis bkram bźin dga’ bar gyur | |

saṅs rgyas kyi spyod pa źes bya ba’i sñan dṅags chen po las | | gźon nu sku bltams pa’i le’u
ste daṅ po’o ||

