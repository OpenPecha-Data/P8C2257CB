lta ṅan srog chags ṅan pa (6)chu | | srid pa’i dba’ rlabs rdul ni ña | |ye śes gru po chen po
yis | | gaṅ gi srid pa’i mtsho las rgal | |

rga ba’i yal ga nad me tog | | ’chi ba’i rtsa ba srid myu gu | |ye śes mtshon cha chen po yis
| | gaṅ gis srid pa’i ljon śiṅ bcad | |

ma rig gtsub śiṅ las skyes śiṅ | | (7)’dod chags me lce yul bud śiṅ | |gaṅ gis ye śes bsil ba’i
chus | | skyon gyi me ni źi bar mdzad | |

gaṅ gis źi ba’i lam la gśegs | | gaṅ gis mun pa chen po spaṅs | |gaṅ gis dge legs mchog mkhyen
źiṅ | | mkhyen nas byams pa yis bstan to | |

ṅes kyaṅ ñon moṅs kun (86b1)mthar phyir | | kun du źi ba gzigs pa ste | |kun mkhyen kun la phan
pa mdzad | | kun spaṅs ched du gśegs pa ñid | |

mñen źiṅ rnam yaṅs dbyaṅs mṅa’ ba’i | | phyag riṅ thub pa chen po de’i | |gal te mtha’ na su
yi mtha’ | | ’byuṅ ’gyur ma yin ’byuṅ ’gyur min | |

’brog (2)dgon dgan chu mthoṅ nas | | lam ’gro don bcas ’khrul ba bźin | |myur ba daṅ ldan mkhas
pas ni | | de phyir chos la bsñen par ’os | |

ñams phyir khyad par med pa yi | | sdig pa mi rtag ñid śes nas | |gaṅ źig chos la gñid ma log
| | de ni ñal yaṅ gñid ma (3)log | |

de nas mi yi seṅ ge yi | | ye śes za phod sed ge des | |skye ba’i ñes pa rnams smad cid | |
srid pa zad pa’i bstod pa ñid | |

srid pa’i rtsa ba ’dor ’dod ciṅ | | brtul źugs dam pa len ’dod la | |g-yo ba’i sems ni thul
’dod de | | dge ba’i lam la gnas par (4)’dod | |

źi ba’i lam la ’gro ’dod ciṅ | | srid pa’i mtsho las rgal ’dod la | |rtag par sbyin pa gtoṅ
’dod de | | yaṅ srid gcod par ’dod pa’o | |

sbyin pa byin źiṅ ṅa rgyal spaṅs | | chos ni bsams śiṅ źi bar soṅ | |thub pa mya ṅan ’da’ bźed
tshe | | de yis sa ni stoṅ par (5)go | |

de nas sku lus thams cad kyis | | gñis ’thuṅ rgyal po bźin bzlog nas | |groṅ khyer la ni gzigs
bźin du | | thub pas ’di skad bka’ stsal to | |

yaṅs pa can gyi bdag gi ’di | | khyod la lta ba’i phyi ma yin | |gyad gnas kyi tshe tshoṅ dus
su | | mya ṅan (6)’da’ phyir ’gro par gyis | |

de nas gus ldan chos ’dod pa | | ñe bar ’oṅs pa rnams gzigs nas | |de yi rab spyod las rnams
la | | thub pas mṅon par rjes gnaṅ mdzad | |

de nas rim gyis rnam ’dren pa | | loṅs spyod groṅ la bsñen pa ste | |der bźugs (7)thams cad
mkhyen pa yis | | dge sloṅ rnams la mṅon par gsuṅs | |

da ltar ram ni bdag ’das nas | | chos la mchog tu gźol bar bya | |de ni khyod kyi don mchog
ste | | gaṅ gźan de ni ṅal bar ’gyur | |

gaṅ źig mdo sder ma źugs śiṅ | | ’dul ba na yaṅ mi snaṅ (87a1)la | |rigs par so sor gnod pa
ste | | de ni cis kyaṅ gzuṅ mi bya | |

de ni chos min ’dul ba min | | de ni bdag gi tshig ma yin | |maṅ po rnams kyi tshig yin kyaṅ
| | nag po’i gdams pa de dor bya | |

dag pa’i gdams pa gzuṅ bya źiṅ | | gaṅ (2)la yod min zlog pa ste | |de ni chos yin ’dul ba ste
| | de ni bdag gi tshig yin no | |

