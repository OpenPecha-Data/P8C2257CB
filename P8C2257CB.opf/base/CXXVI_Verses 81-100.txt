gaṅ (4)gi don gyi lhag ma yod pa ma yin źiṅ | | gaṅ yaṅ srid pa’i mtsho yi pha rol phyin pa
ste | |mgon po śin tu skyen par ṅes par gśegs thos te | | de dag gi yaṅ sñiṅ la bsams par
gyur pa ñid | |

de ltar ’phags pa ma ’gags pa yi tshig de yis | | don ni rnam par śes kyaṅ (5)śes nas slar yaṅ
ni | |gus ldan rnams kyi blo gros brtan po mdzad bźed pa | | byams pas slar yaṅ saṅs rgyas
kyis ni bka’ stsal to | |

gaṅ phyir skal bar gnas kyaṅ de ni ñams pa ste | | phan tshun du ni ’du ba ṅes par yod ma yin
| |bdag ñid kyi daṅ gźan gyi don ni byas nas (6)ni | | kho bo gnas pa la ni dgos pa yod
ma yin | |

gaṅ rnams mkhar daṅ sa na bdag gi gdul bya rnams | | de rnams thar par byas śiṅ rgyun la bcug
pa ste | |’di las gźan du slob ma rim daṅ rim rnams kyis | | ṅa yi chos ’di skye dgu rnams
la gnas par ’gyur | |

de (7)phyir ’gro ba’i raṅ bźin rnam par śes byas nas | | bsam mno ma byed ṅes par rnam par ’bral
ba ste | |rnam pa de ltar ’gro ba śes nas su | | ji ltar ’di ltar ma yin de ltar gyis
mdzod cig | |

ye śes sgron mas mun pa rnam par bsal byas nas | | srid pa rnams la sñiṅ po (93b1)med par mthoṅ
nas su | |ji ltar nad ni ñe bar źi ba de ltar ni | | tshe ni rnam par ’gags na tshim pa
ñid yin no | |

dor bar bya źiṅ rtsod ldan lus źes bya ba ni | | srid pa’i mtsho yi rgyun ni rnam par ’gags
pa na | |don med byed pa’i dgra bo’i rnam par ñams las bźin | | tshe ni ñe bar (2)źi bas tshim
pa ma yin su | |

rgyu daṅ mi rgyu thams cad rnam par ’god pa ste | | de phyir khyed cag rnams ni legs par bag
yod gyis | |mya ṅan ’da’ ba’i dus ni yoṅs su gyur pa ste | | khyed cag ma smra ’di ni bdag
gi phyi ma’i chig | |

da nas bsam gtan rig pa rnams kyi mchog (3)gis ni | | yud tsam de la bsam gtan daṅ po thob mdzad
nas | |de las rnam par bźeṅs nas gñis par gśegs pa ste | | rim gyis ma tshaṅ med par
thams cad la gśegs so | |

de nas rjes su rim pas rab tu byed pa dgu | | sñoms par ’jug pa’i tshogs ni mtha’ dag (4)bsam
gtan mdzad | |de nas draṅ sroṅ chen pos slar yaṅ rim gyis ni | | bsam gtan daṅ po de ñid
la ni bab pa’o | |

de las rnam par bźeṅs nas kyaṅ ni rim gyis ni | | bsam gtan bźi pa la ni slar yaṅ ’dzegs pa
ste | |bsam gtan bźi pa’i cho ga las de rnams (5)bźeṅs śiṅ | | mṅon sum ñid du ñe bar źi ba
la gśegs so | |

de nas thub pa mya ṅan ’da’ bar gśegs pa na | | char gyis snun pa’i ba laṅ bźin du sa g-yos
śiṅ | |phyogs kyi glaṅ po rnams kyis sbyaṅs pa bźin du ni | | nam mkha’ las kyaṅ sgron ma
rnams ni lhuṅ bar gyur | |

(6)lha yi nags tshal sna tshogs śiṅ rta sreg ’dod pa’i | | nags kyi me ni bar snaṅ dag la byuṅ
ba bźin | |bud śiṅ med ciṅ rluṅ med du ba med pa’i me | | phyogs ni sreg par byed pa byuṅ
bar gyur pa ñid | |

lha min ’joms par ’dod pa g-yul du ’jug pa na | | khro ba brgya bas khro ba (7)rnam par gtoṅ
ba bźin | |de bźin me stag brgya pa’i me ni skyug pa yi | | dbaṅ po’i rdo rje mi bzad pa
rnams lhuṅ bar gyur | |

’jig pa’i rluṅ rnams dag gis btags pa rnams kyi bźin | | ’dzin pa ’dzin pa rnams kyi rtse mo
rnams lhuṅ źiṅ | |’khri śiṅ śiṅ rnams dag ni (94a1)zug rdu byed pa yi | | phyag dar khur
ba’i rluṅ ni drag tu g-yos par gyur | |

’dam gyi chus bsgos sdoṅ du gźon nu rnams kyis ni | | lus ni yoṅs su dkris pa’i ṅaṅ pa’i rgyal
po bźin | |cuṅ źig ’od zer kha dog ṅan pa de rnams kyis | | ’od ni bcom ste zla (2)ba mṅon
par gsal bar gyur | |

sprin daṅ bral yaṅ mkha’ la zla ba gnas na yaṅ | | mun pa mi bzad rnams kyis phyogs rnams rgyas
pa ste | |yud tsam de la mya ṅan gyis ni zil non bźin | | chu bo rnams ni de ma thag tu
chu dron ’bab | |

de nas ñe sar skyes pa’i śa la’i śiṅ dag gis | | (3)raṅ gis me tog mdzes pa ’jug pa dus min
la | |rnam par btud nas draṅ sroṅ chen po’i sku lus ni | | gser gyi stegs bu’i gzugs brñan
la ni yaṅ dag gtor | |

mkha’ la mgo bo lda rnams mi g-yo’i klu rnams ni | | mya ṅan gyis slar so sor dmar ba’i mig
can rnams | |rab (4)tu gñid log gdeṅs ka stod pa’i lus rnams kyis | | thub pa la ni gus pas
lta bźin gnas par gyur | |

naṅ du soṅ ba’i kun nas gduṅ ba rnams | | de rnams śin tu dron po’i dbugs ni brgyus pa ste |
|’gro ba’i raṅ bźi mi rtag pa ni rtogs nas su | | mya ṅan ’oṅs pa min rnams (5)mya ṅan smod
par gyur | |

