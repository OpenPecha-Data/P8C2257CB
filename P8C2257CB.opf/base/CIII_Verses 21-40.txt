skar khuṅ rnams kyis rnam par yaṅs pa ma yin las | | phan tshun ’gram par bkod pa’i rna luṅ
can rnams kyis | |’dam skyes padma rnams kyi tshogs rnams bciṅs pa bźin | | rab (4)myos mchog
ma rnams kyi źal ni mdzes par gyur | |

gźon nu de la lam du rnam par blta ba yi | | bud med de rnams sa la ’gro ’dod ltar mdzes śiṅ
| |gyen du gdoṅ phyogs de la rab tu lta ba yi | | mi rnams gnam la ’gro bar ’dod bźin mdzes
par gyur | |

lus daṅ dpal (5)gyis mchog tu ’bar bar gyur pa yi | | rgyal po’i sras de mthoṅ nas bud med de
rnams ni | |ṅes par dgoṅs pa gźan min bsam pa dag pa yis | | ’di yi chuṅ ma skal pa bzaṅ
źes dal bus smra | |

gzugs kyi dṅos su me tog can daṅ mtshuṅs śiṅ | | rnam par riṅ źiṅ (6)rgyas pa’i dpuṅ pa can
’di ni | |dpal ñid dor nas chos la ñe bar gśegs źes te | | de la de dag rnams kyis źes kho
na byas | |

rnam par dul la gtsaṅ źiṅ brtan pa’i cha lugs can | | groṅ pa rnams kyis de ltar rgyal po’i
lam khyab pa | |de ni sṅon du gźon nus mthoṅ nas (7)dga’ bas te | | bdag gi srid pa gźan ma
cuṅ źig brtags pa ’dra | |

groṅ khyer de yaṅ mtho ris bźin du rab dga’ ba | | mṅon par gzigs nas gtsaṅ mar gnas pa’i lha
rnams kyis | |sa gźi skyoṅ ba’i sras po yaṅ dag bskul don du | | ’khogs pa’i mi rgan rab
tu ’gro bar (11b1)sprul gyur to | |

de nas gźon nu yis ni rga bas zil non źiṅ | | mi rnams las ni tha dad dbyibs can de gzigs nas
| |g-yo ba med ciṅ de ñid du ni źugs pa’i spyan | | chags par gyur ciṅ kha lo ’dzin pa la
smras so | |

mṅon par ñer ’oṅs mi de su yin ’dren pa kye | | skra rnams (2)dkar źiṅ dbyug pa la ni lag pas
brten | |smin mas kun nas mig g-yogs ’khogs śiṅ yan lag druṅ | | rnam ’gyur ’di ni tha mal
gaṅ ’dod yin nam ci | |

de skad ces smra śiṅ rta rab tu ’dren pa po | | lha mchog de rnams ñid kyi blo ni rmoṅs byas
śiṅ | |don ni bsruṅ bya (3)yin yaṅ skyon med mthoṅ gyur te | | de yis sa skyoṅ bdag ñid skyes
la ṅes par gsol | |

gzugs kyi gnod byed stobs kyi rnam par za ba po | | rgan pa rnams kyi ’joms byed mya ṅan rnams
kyi sa | | dran pa rnams kyi ñams byed dbaṅ po rnams kyi dgra | | ’di ni rgas pa źes bya
gaṅ gis (4)’di bcom mo | |

’dis kyaṅ byis pa ñid daṅ ’o ma ’thuṅ gyur ciṅ | | dus kyis la yoṅs su gñid log gyur pa ste
| |rim gyis lus rab ldan pa’i laṅ tshor gyur nas kyaṅ | | rim gyis de ñid kho nas rga bar
ñe bar soṅ | |

de skad ces smras rgyal po’i bdag ñid skyes pa ste | | cuṅ źig ’dar (5)la kha lo sgyur la ’di
skad smras | |skyon ’di kho po la yaṅ ’byuṅ ba min nam ci | | de bźin ’di la kha lo sgyur
ba yis gsol to | |

’di ni na tshod rab mchog tshe daṅ ldan pa’i yaṅ | | gdon mi za bar dus kyi dbaṅ gis ’byuṅ bar
’gyur | |de bźin rgas pa gzugs kyi rnam par ñams pa (6)bor | | ’jig rten ba yi śes pa ñid
ṅaṅ mthoṅ ba ñid | |

de nas sṅon gyi bsam pa dag pa’i blo mṅa’ ba | | rnam rgyas bskal bar bsags pa’i bsod nams las
can daṅ | |rdo rje chen po’i sgra la ñe bar ba laṅ bźin | | rgas pa thos nas gźon nu kun
nas yi mug gyur | |

dbugs ni riṅ du (7)brgyus nas raṅ gi mgo bsgul źiṅ | | ’khogs pa de la spyan ni rnam par źugs
nas su | |rga ba daṅ bcas skye ba de rnams gzigs gyur nas | | sems ni khoṅ du chud pa de
yis tshig ’di smras | |

dran pa daṅ ni gzugs daṅ pha rol gnon pa yaṅ | | de ltar rgas pas rnam dpyod med par (12a1)’joms
pas te | |’di lta bu ra ni mṅon sum ñid du soṅ na yaṅ | | ’jig rten pa dag skyo med ñer
’gro kho na’o | |

de ltar soṅ la ’dren pa rta rnams phyir zlog la | | khyod ni khyim ñid du ni skyes par rab tu
soṅ | |rgas pa’i ’jigs pa’i sems su gnas pa kho bo (2)la | | skyed mos tshal gyi sa la bde
ba ga la yod | |

de nas rgyal po’i sras po de yi bka’ luṅ gis | | kha lo sgyur bas śiṅ rta phyir la bzlog par
gyur | |de nas gźon nus pho braṅ de ñid kho nar ni | | bsam pa’i dbaṅ gis stoṅ pa bźin du
rab tu thob | |

gaṅ gi tshe na de yaṅ bde pa ma yin te | | (3)rgas pa rgas pa źes ni rab tu yoṅs su rtog | |de
nas mi dbaṅ gis ni rjes gnaṅ de ni slar | | rim gyis de ñid kho nas phyi rol gśegs par
gyur | |

de nas gźan yaṅ lus la nad daṅ yoṅs ldan pa | | lha mchog de rnams ñid kyis bskyed ciṅ sprul
pa’i mi | |zas gtsaṅ rgyal po’i sras (4)po can der soṅ ñid kyis | | gzigs nas kha lo sgyur
ba de ñid la smras pa | |

