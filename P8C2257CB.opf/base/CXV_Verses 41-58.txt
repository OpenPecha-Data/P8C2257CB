de ltar ’bar ba źi ba’i me ni chuṅ na yaṅ | | lhan cig skyes pa dro ba’i ṅo bo spoṅ min ñid
| |de bźin bdag tu (2)’du śes źi sogs kyis phra yaṅ | | sdug bsṅal bdag ñid can źes bdag gi
śin tu ṅes | |

ji ltar sa chu sa bon dus rnams myu gu’i bźin | | ’dod chags la sogs rnam pa sna tshogs skyon
rnams daṅ | |skyon las rab tu skyes pa’i las rnams ñid dag ni | | sdug bsṅal dag gi rgyur
ni (3)ṅes par śes par mdzod | |

mtho ris su ’am ’og tu srid pa’i rgyun las ni | | ’dod chags la sogs skyon gyi tshogs rnams
rgyu yin źiṅ | |dman daṅ ’briṅ daṅ mchog ste sna tshogs ñid kyi ni | | de daṅ der ni las rnams
dag ni rtsa ba’o | |

ñes pa zad las ’khor ba’i rgyun ni yod min te | | las (4)zad pa las sdug bsṅal de ni yod ma
yin | |gaṅ phyir don gaṅ yoṅ pa las ni kun ’byuṅ ste | | de phyir med pa las te slar yaṅ ’byuṅ
ba med | |

gaṅ du skye ba med ciṅ rga med ’chi ba med | | me med sa med chu med mkha’ med rluṅ med la |
|thog ma bar daṅ mtha’ med ’phags pa dbrog bya min | | (5)dge źiṅ ’gyur med ’gog pa de ni
śes par mdzod | |

yan lag brgyad ldan gaṅ źig mṅon brjod de lam ste | | lhag par rtogs phyir ’di yi thabs de’i
gźan ma yin | |lam ’di yin na ma mthoṅ ba las ’jig rten rnams | | de ñid daṅ ni ñe du rnams
ni yoṅs su ’khor | |

sdug bsṅal (6)yoṅs su śes par bya źiṅ rgyu ’di ni | | spad bya ’gog pa yaṅ ni dbaṅ du bya ba’o
| |de bźin lam ’di yaṅ ni bsgom par bya ba ste | | de ltar ’di ni bdag gi blo gros rab
źugs so | |

sdug bsṅal ’di ni yoṅs śes rgyu ni spaṅs pa ste | | de bźin du ni ’gog pa mṅon du byas pa’o
| |de bźin du ni (7)’di yi lam ’di bsgoms pa ste | | de ltar ’dir ni bdag gi spyan mig rab
źugs so | |

ji srid du ni yaṅ dag ’phags pa’i bden pa ni | | bźi ba’i rkaṅ pa ’di rnams mthoṅ ba ma yin
pa | |de srid bdag ’dir grol ba med pa źes brjod ciṅ | | bdag ñid la ni don byas ñid du yaṅ
ma (58b1)mthoṅ | |

gaṅ tshe ’phags pa’i bden pa rnams ni rtogs pa ste | | rtogs byas kyaṅ ni dor byar ’os pa byas
pa’o | |de tshe bdag ’dir rnam par grol źes brjod pa ste | | bdag ñid la ni don byas ñid
du yaṅ mthoṅ ṅo | |

de ltar draṅ sroṅ chen po thugs rje mṅa’ ba yis | | ’dir (2)ni chos dag de skad mṅon par gsuṅs
pa na | |koondi n+ya’i rigs daṅ lha ni brgya phrag rnams | | gtsaṅ źiṅ rdul daṅ bral ba’i
mig ni thob par gyur | |

bya ba thams cad ṅes par byas śiṅ źi ba de la ni | | thams cad mkhyen pas khyu mchog bźin du
mthoṅ po’i dbyaṅs kyis gsuṅs | |(3)khyod kyis śes śes bdag ñid chen po des ni tshig gsol
pa | | legs so khyod kyi blo gros mchog ni bdag gis śes pa’o | |

legs so bdag gis śes śes de nas des ni ’jig rten ni | | koondi n+yas de yi go ’phaṅ rigs ni
bzuṅ ba ste | |bla ma dam pa de bźin gśegs (4)pa’i slob ma rnams kyis ni | | gtso bo ñid du
chos la yaṅ dag lhag par gśegs pa’o | |

sgra de sa la rgyu ba’i gnod sbyin rnams kyis thos nas ni | | rnam par rgyas pa’i dbyaṅs ’di
rab tu gsol bar gyur pa ste | |’byuṅ po rnams kyi ’chi med źi ba’i ched du ṅes par ni | |
(5)dam pa gzigs pas chos kyi ’khor lo bskor ba de legs so | |

tshul khrims rtsibs daṅ źi daṅ dul ba’i mu khyud blo rnams yaṅs | | dran pas blo gros brtan
pa brtson ’grus lta ba ṅo tsha’i gzer | |zab pa’i phyir daṅ brdzun med phyir daṅ legs par
bstan ñid phyir | | (6)’jig rten gsum na brtan źiṅ bstan bcos gźan rnams kyis mi ldog | |

sa ’dzin gnod sbyin rnams las sgra ni ñe bar thob byas nas | | mkha’ la lha yi tshogs rnams
kyis ni dbyaṅs byas śiṅ | |de ltar thos nas mtho ris rim daṅ rim rnams kyis mthon por | |
tshaṅs (7)pa’i ’jig rten bar du sgra yis ñe bar ’dzegs pa’o | |

mtho ris dag na gnas pa’i bdag ñid ldan pa kha cig gis | | draṅ sroṅ che las ’jig rten gsum
ni g-yo źes thos nas ni | |sna tshogs yul rnams la ni chags par gśegs pa ma yin źiṅ | | yaṅ
dag skyo las (59a1)srid pa gsum na źi ba ñid du gśegs | |

de ltar ’jig rten rnams kyi mchog tu źi ba’i ched du ni | | mtho ris daṅ ni sa na chos kyi ’khor
lo bskor tsam na | |sprin bral mkha’ las me tog daṅ bcas chu yi char bab ciṅ | | srid
gsum gnas pa (2)rnams kyis rṅa po che rnams mṅon par brduṅs | |

saṅs rgyas kyi spyod pa źes bya ba’i sñan dṅags chen po las | chos kyi ’khor lo bskor ba’i le’u
ste bco lṅa pa’o ||

