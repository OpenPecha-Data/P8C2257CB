de nas ’dun pa du źiṅ gdoṅ ni mchi ma can | | bzlog nas nags su ’dun pa’i dka’ (4)thub chags
med pa | | don kun grub pa’i lus kyis mṅon par zil mnan nas | | dka’ thub gnas de grub pa
bźin du rab tu thob | |

de nas ri dags rgyal po’i ’gros can rgyal po’i sras po de | | ri dags gnas der ri dags bźin
du rab źugs pa | |phun tshogs rnams daṅ bral yaṅ (5)lus kyi phun tshogs kyis | | dka’ thub
gnas ldan kun gyi mig dag phrogs par gyur | |

khur ldan rnams bźin mgo bo rnams ni phyed dud pas | | lag na gña’ śiṅ bcas par ’gro gyur ya
mtshan la | |de bźin ’khor los sgyur ba chuṅ ma daṅ bcas pa | | dbaṅ po daṅ mtshuṅs de (6)mthoṅ
soṅ bar ma gyur to | |

sbyin sreg bud śiṅ phyir ni bram ze rnams phyin nas | | me tog lo ’dab rgyas pa’i lag pa gtsaṅ
ma rnams | |dka’ thub gtso bo rnams ni blo rnams byas na yaṅ | | gśegs pa mthoṅ ste klog
glar soṅ bar ma gyur to | |

chu gter sṅon po bźin du mthoṅ nas rma bya (7)rnams | | dga’ źiṅ gyen du dud ciṅ skad dag ’don
gyur la | |rgya skyegs ri dags spyod ldan rnams daṅ ri dags rnams | | ’bru rnams bor nas
mṅon par gdoṅ phyogs gnas par gyur | |

’od zer ldan pa śar ba lta bur ’bar ba yis | | bu ram śiṅ pa’i rigs kyi sgron ma de mthoṅ nas
| |(25a1)sbyin sreg ’jo rnams bźos pa yin na yaṅ | | rab tu dga’ ba skyes te rab tu ’jo
gyur to | |

’di ni nor sbyin rnams kyi brgyad pa yin nam ci | | tha skar dag gi naṅ nas gcig ni ’phos sam
źes | |de mthoṅ ba la ya mtshan skyes par gyur pa yi | | thub pa rnams kyi (2)tshig der
mthon por sgrogs bar gyur | |

lha yi khyu mchog gñis pa’i lus po lta bu daṅ | | ’jig rten rgyu daṅ mi rgyu’i sñiṅ po lta bu
daṅ | |gaṅ ’dod pa yis ñi ma mṅon par babs ’dra ba | | des ni nags tshal mtha’ dag rab tu
snaṅ bar mdzod | |

de nas gduṅ gnas bde rnams kyi ji lta (3)bźin | | ñe bar sñan gsan phab ciṅ mṅon par mchod gyur
la | |de ni chu bcas chu ’dzin lta bu’i dbyaṅs kyis ni | | chos ’dzin rnams la slar yaṅ
rab tu mchod par gyur | |

de nas rnam par thar bźed brtan pa de yis ni | | dka’ thub sna tshogs rnams la ṅes par rnam
gzigs śiṅ | |mtho (4)ris mṅon ’dod bsod nams byas pa’i skye bo yis | | khyab pa’i dka’ thub
gnas der rjes su dpyad par gyur | |

dka’ thub nor can rnams kyi dka’ thub nags tshal der | | dka’ thub rnam par ’gyur ba rnams ni
ṅes gnas nas | |rjes su gśegs pa’i dka’ thub ldan pa kha cig la | | źi bas (5)de ñid rnam
par śes bźed ’di gsuṅs so | |

gaṅ phyir chos kyi cho ga ’di ni mi śes pa | | bdag gis dka’ thub gnas mthoṅ de riṅ sṅa ma’o
| |de phyir khyod kyis bdag la smra bar ’os min te | | ṅes pa gaṅ źig gaṅ la rab tu ’jug
pa’o | |

de nas dka’ thub rnam par rgyu ba’i gñis (6)skyes des | | ś’akya’i khyu mchog khyu mchog rnam
par gnon pa po | |de la rim gyis dka’ thub khyad par rnams daṅ ni | | dka’ hub ’bras bu
daṅ bcas gtam ṅag byas pa’o | |

groṅ byuṅ bza’ ba ma yin chu la rab skyes pa’i | | ’dab ma rnams daṅ chu daṅ ’bras bu rtsa ba
ñid | |(7)thub pa rnams kyi spyod pa ’di ni luṅ ji ltar | | dka’ thub rnams kyi rnam rtog
tha dad de de’o | |

kha cig ri dags bźin du rtswa rnams la spyod la | | gźan rnams bor ba yis ni mkha’ la rgyu ba’i
bya ltar ’tsho | |kha cig lag ’gro rnams daṅ lhan cig ’tsho ba ste | | grog mkhar gyur
ba (25b1)rnams ni nags na rluṅ gis so | |

rdo yis rab ’bad bsgrub pa’i spyod pa gźan rnams te | | kha cig raṅ gi so yis ñe bar blaṅs śiṅ
za | |de bźin gźan ni gźan gyi don du bcos byas nas | | gal te lhag ma yod na bya ba byed
pa’o | |

chu yis gśer ba’i ral pa’i tshogs can kha (2)cig ni | | gsaṅ sṅags sṅon ’gro lan gñis me la
sbyin sreg ciṅ | |kha cig ña daṅ mñam par chu la rnams źugs nas | | rus sbal bźin du lus rnams
rab tu bskum pa’o | |

de ltar dus su bsags pa’i dka’ thub nags tshogs kyi | | mchog gis lhar ’gro gźan gyis mi yi
’jig (3)rten te | |sdug bsṅal lam gyis bde ba ñe bar thob phyir daṅ | | chos kyi rtsa ba bde
ba ñid du gsuṅs phyir ro | |

de skad ces sogs rkaṅ gñis dbaṅ po’i sras po yis | | dka’ thub nor daṅ ldan pa de yi tshig gsan
nas | |de ñid gzigs pa min yaṅ ṅoms par ma gyur la | | (4)bdag tu soṅ ba ’di ni dal bus
gsuṅs par gyur | |

sdug bsṅal bdag ñid dka’ thub rnam pa du ma ste | | dka’ thub bdag gi ’bras bu mtho ris gtso
bo’o | |’jig rten thams cad yoṅs su ’gyur ba daṅ ldan la | | ñuṅ du la ṅal ’di ni gduṅ gnas
rnams kyi’o | |

