yid ni rab tu daṅ bas mchog daṅ ldan pa des | | źi źiṅ ’gyur med go ’phaṅ de ni rab thob nas
| |thub pa gzims pa la ni bsṅags pa byas pa ste | | lta bźin ’di (2)las blo ’di rnams ni
byas pa’o | |

mchod ’os dam pa mya ṅan ’da’ bar ’os pa yi | | mgon po mthoṅ nas bdag ni gnas par ’os ma yin
| |ston pa thugs rje ldan pa mya ṅan ’da’ ba yi | | sṅon du re źig bdag ni mthar thug la
’gro’o | |

de nas des ni thub pa la ni phyag ’tshal nas | | (3)sbrul bźin g-yo ba med pa’i gdan ni bciṅs
nas su | |sprin rluṅ gis ni phra mo’i phra mor byed pa bźin | | de ma thag tu źi ba mya
ṅan ’da’ bar gśegs | |

de nas de phyir gduṅ gi ’du byed cho ga ni | | cho ga mkhyen pa’i thub pas rnam par bka’ stsal
pa | |mthar gyur de ni skye (4)ba mthar mdzad draṅ sroṅ che | | rgya chen slob ma mṅa’
ba’i slob mar gyur pa’o | |

de nas nam gyi thun ni ’das pa na | | zla bas skar ma rnams kyi ’od ni phrogs pa na | |nags
rnams ñal ba bźin du sgra med gyur pa na | | dge sloṅ rnams la thugs rje chen po mṅa’ bas
bstan | |

slob dpon (5)bźin du sgron ma bźin du don bźin du | | bdag ’das tshe na so sor thar pa bstan
bya ste | |khyed kyi ston pa de yin de’i dbaṅ gis ’gyur bya | | kho bo gnas pa na yaṅ de
tsam ñid smra’o | |

lus daṅ ṅag gi las ni rnam par dag ’dod pas | | de bźin ’jig rten tha sñad thams cad ’dor (6)ba
daṅ | |sa daṅ srog chags sa bon rdzas la sogs rnams kyis | | rab tu ’dzin pa las ni me
bźin ldog pa’o | |

sa la skye ba gcod daṅ ’byed pa dag las daṅ | | sa yi logs la rko daṅ rmo ba dag las daṅ | |gso
ba daṅ ni skar rtsis mtshan ñid rnams las ni | | des par (7)ldog pa bza’ ba’i cho ga dus
yin no | |

pho ña’i rigs pa sman daṅ sṅags ni bsñen rnams la | | sbyor min ñid daṅ ’chab pa ñid ni med
pa ñid | |chos las ma bkag pa yi sgrub pa rnams la ni | | tshod śes ñid daṅ tshim daṅ sogs
pa ma yin no | |

rnam pa de ltar tshul khrims (90b1)yaṅ dag bsdus pa ’di | | thar pa’i rtsa ba źes pa so sor
thar pa ste | |’di las tiṅ ṅe ’dzin rnams rab tu skye ba ste | | ye śes thams cad rnams daṅ
mthar thug rnam ’da’o | |

de phyir ma ral ma ñams dbrog bya ma yin pa’i | | gaṅ gis tshul khrims gtsaṅ ma yoṅ pa de yi
(2)chos | |de med gal te ’di yi thams cad med pa ste | | tshul khrims yon tan dam pa rnams
kyi rten yin no | |

tshul khrims ma ñams rnam par dag pa gnas pa na | | dbaṅ po spyod yul rnams la ’jug pa ma yin
źiṅ | |dbyug pas ba laṅ tshogs rnams lo thog la (3)bźin du | | brtan las dbaṅ po drug rnams
bsgrib par bya ba’o | |

dbaṅ po’i rta rnams yul rnams la grol gaṅ źig gźan | | len źiṅ de rnams las ni de tsam ñid ma
yin | |g-yo ba’i rta rnams kyis phrogs lam ṅan la bźin du | | des ni de yi ched du don med
thob par (4)’gyur | |

dgra bo chen po rnams kyi dbaṅ du soṅ ba rnams | | ’di na kha cig sdug bsṅal ’thob par ’gyur
ba ste | |rmoṅs pas yul rnams dag gi dbaṅ du soṅ nas ni | | soṅ nas deṅ ’dir dbaṅ med rnams
ni sdug bsṅal ’os | |

de phyir dgra bo ma ruṅs dbaṅ po rnams kyi (5)bźin | | dbaṅ po rnams kyi ’gro ba ’gro bya ma
yin źiṅ | |dbaṅ po rnams kyi dga’ bo ’jig rten na byas nas | | dbaṅ po rnams kyi gśed ma
’jig rten na mthoṅ ṅo | |

raṅ gi g-yo ba’i sems las ’jigs pa ji lta bar | | stag rnams las daṅ sbrul daṅ ’bar ba’i me
(6)las daṅ | |dgra bo las ni de ltar ’jigs par mi bya ste | | gaṅ gis sbraṅ rtsi daṅ ni yaṅ
dag rtog pa med | |

lcags kyu med pa’i gñis ’thuṅ myos pa lta bu daṅ | | yal ga’i ri dags śiṅ la rab tu ma źi ltar
| |sems ni ji ltar ’dod bźin phyogs su skor ba ste | | g-yo źiṅ (7)bskyod pa de la go skabs
sbyin mi bya | |

de ni raṅ dbaṅ yin na źi ba yod min źiṅ | | de yi gnas pa yin na byed pa byas pa ñid | |de phyir
sems ’di ji ltar rnam par mi g-yo ba | | de ltar rab tu ’bad pa yis ni gyis mdzod cig
| |

bza’ ba tsam ni sman bźin ṅes par bsten (91a1)bya ste | | ’dir ni khoṅ khro bya ba ma yin chags
pa min | |ji srid bkres pa ñid ni ldog pa’i ched du daṅ | | lus kyi ’khrul ’khor gyis
’dzin pa yi ched du’o | |

ji ltar nags su buṅ ba rnams kyis me tog ro | | ’thuṅ ste me tog rnams ni ñams par byed (2)ma
yin | |de bźin dus kyi dbaṅ las bsod sñoms rgyu ba ste | | pha rol dad pa rnams ni ñams
par byed ma yin | |

