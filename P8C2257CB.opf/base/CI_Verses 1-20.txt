bu ram śiṅ par mthu mñam bu ram śiṅ ba’i rgyud | | thub dka’ ś’akya rnams la spyod pa rnam dag
pa | |’phrog byed zla ba lta bur skye dgu rnams la sdug | | rgyal po zas gtsaṅ (4)źes bya’i
miṅ can byuṅ bar gyur | |

dbaṅ po daṅ mtshuṅs de yi bdag po ldan ma yin | | nus mthu rjes mtshuṅs gzi brjid lha mo bde
sogs daṅ | |padmo can ’dra phun sum tshogs pas (5)bźin brtan | | sgyu ma chen mo źes bya
dpe med sgyu ’dra byuṅ | |

mi skyoṅ rgyal po ’di ni de daṅ thabs cig tu | | dga’ ba ñer ldan rnam thos sras kyi dpal bźin
rol | |de nas yaṅ dag tiṅ (2a1)’dzin ldan pa’i rig ma bźin | | sdig bral ma de mṅal ni
rnam par gzuṅ bar gyur | |

mṅal daṅ ñe bar ldan pa ñid kyi sṅon rol du | | de ni gñid soṅ glaṅ po’i dbaṅ po dkar po źig
| |raṅ ñid la (2)ni rab tu źugs sogs mthoṅ gyur la | | de yi mtshan ma ñam thag pa nas thob
ma yin | |

lha daṅ rab tu mtshuṅs pa de yi lha mo de | | mṅal gyis rigs kyi dpal ni rab tu ’dren byed ciṅ
| |sgyu ma ṅal ba daṅ ni mya ṅan (3)sgyu med par | | gtsaṅ la ñon moṅs med pa’i dgon par
blo gros mdzad | |

de ni lum bi źes bya’i nags mthar gyur pa’i sa | | sna tshogs ljon śiṅ sna tshogs śiṅ rta mṅon
dga’ bar | |bsam gtan la bzod dben (4)pa’i nags kyi mtha’ bźed ma | | ’gro ba’i chad daṅ
gnas phyir mi skyoṅ la źus so | |

de yi chos daṅ ldan la ’phags pa’i źes ’dod dag | | rnam par śes nas ya mtshan dga’ ba yis gaṅ
ste | |źi ba’i groṅ nas sa (5)yi bdag po gśegs gyur te | | de yi dga’ ba’i rgyu yin rnam
par rgyu phyir min | |

dpal daṅ ldan pa’i nags der rgyal po’i bdag ldan ma | | rab tu bltam pa’i dus ni yaṅ dag mṅon
gzigs śiṅ | |bla re ñe bar (2b1)phul ba’i gzims mal rab thob ste | | mi mo stoṅ phrag dag
gis mṅon par dga’ bar byed | |

de nas skar ma rgyal rab ldan par gyur pa’i tshe | | brtul źugs legs par ’dus byas lha mo de
yi ni | |rtsib logs dag nas ’jig rten phan phyir sras bltams te | | tshor (2)ba daṅ ni bral
źiṅ nad daṅ bral ba ñid | |

ji ltar brla skyes brla nas rgya chen lag pa nas | | dbaṅ po daṅ mtshuṅs ṅa la nu ni spyi bo
nas | |mtshan ldan ñid kyaṅ lag pa’i cha śas gsaṅ ba nas | | rnam pa de ltar de yi skye ba
byuṅ bar gyur | |

mṅal nas mṅon par ṅes par byuṅ ba gzugs mdzes te | | nam (3)mkha’ dag las ’phros ’dre skye gnas
las ma skyes | |bskal ba gcig min rnams su bsgoms pa’i bdag ñid ni | | gaṅ źig yaṅ dag
rab tu śes na skyes gyur blun po min | |

ñi ma gźon nu sa lam mṅon par babs pa bźin | | gsal ba daṅ ni brtan pas gaṅ źig mdzes pa ste
| |de ltar (4)śin tu gsal yaṅ ṅes par rtog pa na | | ri boṅ gis mtshan ji ltar mig dag ’phrogs
par gyur | |

de ni raṅ gi lus kyi ’od rab ’bar ba yis | | sgron ma’i ’od kyaṅ gsal bar byed pa ltar bcom
ste | |rin thaṅ chen po ’dzam bu chu gser mdzes pa’i mdog | | phyogs rnams thams cad rnam
(5)par snaṅ źiṅ gsal bar mdzad | |

’khrugs pa ma yin yon po’i skyon dag rab bsal źiṅ | | śin tu brtan pa daṅ ldan rnam par yaṅs
pa’i ’gros | |de ltar mi g-yo rab tu brtan pa’i gom pa bdun | | draṅ sroṅ skar ma bdun daṅ
rab mñam gśegs par gyur | |

byaṅ chub phyir daṅ ’gro la phan (6)pa’i phyir skyes śiṅ | | ’di ni bdag gi srid pa’i skye ba
tha ma źes | |seṅ ge’i ’gros ’dra phyogs bźi dag tu rnam gzigs nas | | snod ldan rnams kyi
don byed dag kyaṅ smras par gyur | |

nam mkha’ dag las rab babs zla ba’i ’od zer dkar | | graṅ daṅ dro ba’i chu rgyun rnam pa gñis
kyi (7)śugs | |lus la yaṅ dag reg pas bde ba bskyed pa’i phyir | | mdzes śiṅ yid ’oṅ de
yi spyi bor babs par gyur | |

dpal ldan bla re bres par gser gyis ’bar źiṅ mtshan | | bee d’urya yi rkaṅ pa’i gzims mal la
gzims pa | |de la gus phyir gser gyi padma’i phyag mṅa’ ba’i | | (3a1)gnod sbyin bdag rnams
kun nas yoṅs su bskor nas gnas | |

mi mṅon gyur pa’i lha rnams kyis kyaṅ nam mkha’ la | | gaṅ gi mthu las mgo bo yis ni rab ba
tud ciṅ | |kun nas gduṅ ba skyob ba’i gdugs dkar rnams bzuṅ ste | | byaṅ chub ched du mchog
(2)gi bsṅags pa dag kyaṅ smras | |

’das pa’i saṅs rgyas rnams la lhag par mchod byas pa’i | | lto ’phye che rnams khyad ’phags
chos la sred pa’i phyir | |gaṅ la rluṅ g-yab kyis g-yab gus pa’i mig gzir ciṅ | | man d’a
ra ba’i me tog rnams kyis yaṅ dag ’thor | |

de bźin gśegs (3)pa bltams pa’i yon tan gyis tshim pa’i | | gtsaṅ mar lhag par gnas pa’i rnam
dag sems can rnams | |sdug bsṅal ñid du byiṅ ba’i ’gro la phan pa’i phyir | | lha rnams
’dod chags bral ba na yaṅ dga’ bar gyur | |

