lus can rnams kyis mi ’dod thob pa ma yin źiṅ | | de yi bdag ñid rnams kyis ’dod pa’i spyod
pa (5)med | |gaṅ źig lus can rnams kyi dge daṅ mi dger gyur | | de ni dbaṅ phyug ñid phyir
dbaṅ phyug la yin no | |

de yi dbaṅ phyug ñid la the tshom ’gyur min źiṅ | | der ni mi rnams dag gis byams pa pha bźin
’gyur | |de la ñam thag pas ni smod pa smra min źiṅ | | lha rnams de daṅ de la ’jig rten
mchod ma yin | |

(6)gal te ’di mi bskyed la dgoṅs par gyur na ni | | bya ldan ñid phyir deṅ ’dir dbaṅ phyug ma
yin źiṅ | |gal te ’di yis ’jug la ’dod par gyur na ni | | de ñid dbaṅ phyug yod pa ñid la
byed par ’gyur | |

ci ste ’di yi skye la nus pa cuṅ źig med | | byis pa bźin du ’di yis spyod rnams rgyu med do
| |gal (7)te dbaṅ phyug gi ni bdag la mṅa’ ñid med | | ’jig rten bskyed la ’di yi stobs de
ci źig yod | |

ji ltar ’dod la gal te bde sdug la bsñen na | | ’byuṅ po rnams ni ’jig rten na des byas pa ñid
| |gaṅ phyir ’dod la chags pa khoṅ khro la ’jug ste | | de phyir de yi dbaṅ ñid yod pa
ma yin no | |

(66a1)de’i rten ñid la sems med rnams kyis gnas bya ste | | skyes bu’i ’bad rtsol tshad mar
gyur pa ñid yin no | las ’bras med par ’gyur źiṅ luṅ ni byas min la | | las kyi sbyor ba rnams
ni de yi rten yin na | |

gal te dbaṅ phyug raṅ gi las kyis ’gyur na ni | | thun moṅ gyur pa’i las (2)la dbaṅ phyug gyur
ma yin | |ci ste de yi khyab bdag rgyu med gyur na ni | | ’gro ba kun gyi dbaṅ phyug ñid
ni rab tu grub | |

ci ste de yi dbaṅ phyug ñid gźan las yin źiṅ | | de ñid kyi yaṅ byed po’i dbaṅ phyug gźan yin
la | |de yis gźan źes de ltar ’dir ni rnam gźag med | | de phyir ’gro ba skyeṅ pa yod (3)pa
ma yin ñid | |

dbaṅ phyug skyed por gyur na rigs pas tha dad du | | rnam par ’gal ba rnam pa du ma mthoṅ ba
ste | |de yi phyir yaṅ raṅ bźin la ni ñes pa de | | slar yaṅ rab tu chags par ’gyur ba ñid
yin no | |

rgyu śes rnams kyi rten ni cuṅ zad rnam log pa’o | | rgyu ni bya ba’i cho gar smra ba ma yin
źiṅ | |bya (4)ba’i cho gar sa bon la sogs de daṅ de | | ltos pa yin te de phyir raṅ bźin
rgyu ma yin | |

’bras mi rdzogs par byed pa po ni gcig pa ñid | | ’ga’ źig gi yaṅ rgyu ni cuṅ zad yod ma yin
| |gcig gi bdag ñid can gyi raṅ bźin rab bstan te | | de phyir rab tu ’jug la raṅ bźin rgyu
ma yin | |

gaṅ gi raṅ (5)bźin gyis ni khyab pa ñid ’dod pa | | de yi bya ba med pa ñid kyaṅ rab chags śiṅ
| |bya ba ma gtogs ’bras bu’i chog mthoṅ min te | | de yi phyir yaṅ bskyed la raṅ bźin
rgyu ma yin | |

de yi khyab pa po ñid la ni rgyu ñid phyir | | thams cad las ni thams cad rgyun mi ’chad par
’gyur | |’bras bu’i rab tu (6)’jug la ṅes pa mthoṅ ba ste | | de phyir skyed pa la ni raṅ
bźin rgyu ma yin | |

ji ltar ’di yi yon tan med ñid grub pa ste | | de ltar ’bras bu la ni yon tan med ñid ’gyur
| |rnam ’gyur yon tan can rnams ’jig rten na mthoṅ ste | | de phyir rab tu ’jug la raṅ bźin
rgyu ma yin | |

rtag pa’i rgyu las (7)khyad par ’gyur ba ma yin phyir | | rnam ’gyur la ni tha dad yon tan ñid
ma yin | |rnam ’gyur la ni tha dad yon tan źugs pa ste | | de phyir raṅ bźin las ni skyed
pa rigs ma yin | |

raṅ bźin gyis ni bskyed pa’i bdag ñid can ñid la | | ’bras bu rnams su ñams pa’i rgyu ni grub
ma yin | |gaṅ (66b1)phyir rnam ’gyur gyi ni ñams pa mthoṅ ba ste | | de phyir rtogs par
bya ba rgyu ni gźan ñid do | |

nus par gyur pa’i sbyor la śin tu mthar thug pa’i | | thar pa ’dod pa’i sdom brtson rnams kyi
ma yin źiṅ | |skye dgu rnams kyi raṅ bźin rab tu ’jug pa’i phyir | | gaṅ las thar pa’i ched
daṅ pha rol gnon (2)par gyur | |

skyed pa’i bdag ñid raṅ bźin gyis ni ṅes ñid phyir | | de yi bdag ñid rnam ’gyur la ni ṅes ñid
yin | |’jig rten dag na rnam ’gyur la ni brtan ñid med | | de phyir raṅ bźin gyis ni skyed
par rigs ma yin | |

sems kyi spyod pa mi gsal raṅ bźin źes bya źiṅ | | rnam ’gyur (3)gsal ba ’di ni de nas grags
pa ste | |de phyir rab tu ’jug la raṅ bźin rgyu min źiṅ | | gsal ba’i rgyu la ’dir ni ’bras
bu grub pa ñid | |

sems med raṅ bźin las ni sems daṅ bcas pa yi | | rta glaṅ boṅ bu la sogs ’bras bu rigs pa ma
yin źiṅ | |sems daṅ rnam par bral ba’i rgyu (4)rnams dag las ni | | sems daṅ ldan pa cuṅ
zad źig ni ’jug ma yin | |

