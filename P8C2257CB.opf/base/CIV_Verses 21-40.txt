draṅ sroṅ de rnams de rnams sogs | | bud med kyis sgyur blaṅs gyur na | |rol źiṅ laṅ tsho sṅa
ma yis | | mi bdag sras po smos ci dgos | |

(6)de ltar gyur na yid ches śiṅ | | ’di ni mi skyoṅ rigs kyi dpal | |’di las phyir phyogs ma
yin pa | | ji ltar de ltar nan tan mdzod | |

laṅ tsho ldan ma ’ga’ źig rnams | | mtshuṅs pa’i skye bo ’phrog pa ste | |mchog daṅ mchog min
dag gi sems | | len pa gaṅ de bud med rnams | |

(7)de ltar ’char ka’i tshig thos nas | | bud med de rnams phug pa bźin | |gźon nu len par rab
mtshon te | | bdag ñid yaṅ dag kun nas ’dzegs | |

’jigs las ’jigs bźin yan lag ma | | de rnams rmin daṅ lta daṅ sgeg | |dgod daṅ rol daṅ ’gro
ba yis | | kun nas (14b1)bskyod pa’i spyod pa byas | |

rgyal po’i bka’ luṅ sbyar phyir daṅ | | gźon nu ñid kyaṅ ’jam phyir daṅ | |rgyags pa yis ni
myos pa’i phyir | | yid mi ches ba myur bar dor | |

glaṅ mo’i tshogs daṅ thabs cig tu | | glaṅ po gaṅs can nags na ltar | |de nas mi mo’i skye bo
(2)yis | | gźon nu bskor źiṅ nags na spyad | |

rnam par mdzes pa’i skyed tshal na | | lha mos bskor ba’i ñi ma bźin | |yid ’oṅ nags der gźon
nu de | | bud med rnams ni mdun ’gro bar | |

rnam par sgeg bcas gźon nu ma | | rgyags pas ma spaṅs de rnams dga’ | |sra źiṅ (3)zlum rgyas
lhan cig pa’i | | nu ma rnams kyis de la reg | |

dpuṅ pa las brul ’jam riṅ mñen | | lag pa’i ljon śiṅ stobs med ma | |kha cig bden min ’phrul
pa ru | | byas nas de la stobs las ’khyud | |

kha cig zaṅs mchum mchu can | | kha cig chaṅ gi dri ṅag gis | |gcig pu (4)dben par sdod cig
ces | | ’di yi rna bar śab śib byed | |

kha cig bka’ luṅ stsol ba bźin | | byug pa gśer mas rab smras te | |’dir ni gus par gyis śig
ces | | dgod daṅ ’khyud daṅ ’dod pas so | |

kha cig gser gyi ska rags kyi | | cal col rnams kyis tsam tsom daṅ | |(5)phra mo ’dir gyi gos
gyon źiṅ | | ’di la ro smad ston ciṅ bskor | |

yaṅ daṅ yaṅ du myos ma’i rgyus | | gźan ma dar sṅon ñil ba ste | |ska rags phan tshun sdud pa
ni | | mtshan mo glog phreṅ bźin du mdzes | |

ts’a ta’i me tog yal ga rgyas | | bzuṅ nas gźan ni ’phyaṅ gyur la | |gser (6)gyi bum par mtshuṅs
pa yis | | lo ma ’dzin pa ston par byed | |

kha cig padma’i nags tshal nas | | ’oṅs nas pad bcas padma’i spyan | |padma’i źal gyi logs gnas
śiṅ | | padma’i dpal bźin bsdad par gyur | |

raṅ gnas de la bskul ba bźin | | bslus par gyur źes mig rnams (7)kyis | |kha cig mṅon bar ’dren
bcas lag | | don ldan dṅar ba’i glu len no | |

dge ba’i gdoṅ gis gźan mas ni | | smin pa’i gźu ni rnam bkaṅ ste | |bskor gnas brtan daṅ rol
pa yis | | ’di yi spyod la rjes zlos byas | |

rgyas zlum nu ldan kha cig ni | | dgod pas rna luṅ (15a1)g-yos gyur ciṅ | |khyod ni thob par
gyur cig ces | | mthon po rnams kyis bźad ciṅ smras | |

gźan ni de bźin ’gro ’dod pa | | me tog phreṅ ba’i tshal gyis bciṅs | |kha cig cod bcas dṅar
mo yis | | ṅag gi źags pa rnams kyis bzuṅ | |

