skye daṅ rga ba mthoṅ soṅ bdag skyes bdag pham de’i | | skyes pa nas (7)brtsams mi ñed ñi mas
rgyal po de | | chu yi śugs rnams kyis ni chu bo sin dhu bźin | | nor daṅ glaṅ po rta daṅ
bśes rnams ’phel bar gyur | |

nor rnams daṅ ni rin po che daṅ bzaṅ po’i gser | | de daṅ de ni byas daṅ ma byas pa ñid kyaṅ
| |yid la re ba yi raṅ bźin du khur gyur pa | | (7a1)de la gcig tu phan pa’i cha śas gter
rñed gyur | |

gaṅ źig padma daṅ mtshuṅs gñis ’thuṅ rnams kyis kyaṅ | | dkyil ’khor ’di la ñe bar ’oṅ bar mi
nus pa’i | |gaṅs daṅ ldan pa’i glaṅ chen chaṅ gis dregs de rnams | | ’bad pa las kyaṅ gźan
du de la ñe (2)bar gnas | |

sna tshogs mtshan mas mtshan źiṅ gsar ba’i gser sga daṅ | | de bźin gźan rnams dag gis brgyan
byas rṅog ma ’phyaṅ | |stobs daṅ byams pa daṅ ni nor gyis thob pa yi | | ’di yi ma gyogs
’gro rnams kyis groṅ khyer phye mar byas | |

de bźin ’di yi yul ’khor (3)du ni tshim daṅ rgyas | | legs la rdul ldan yon tan ldan pa ’o mar
ldan | |rab mchog be’u rnams daṅ bcas pa’i ba rnams ni | | ’o ma maṅ po ’jo ba maṅ po byuṅ
bar gyur | |

’di yi dgra bo dbus gnas ñid du soṅ gyur pa | | dbus gnas gyur pa mdza’ bśes ñid du rab tu soṅ
| |(4)khyad par du ni bśes gñen brtan por soṅ ba ste | | ’di yi phyogs dag gñis te dgra
yaṅ yod ma yin | |

de bźin du ni ’di yi ’jam rluṅ ’brug gi sgra | | glog gi phreṅ ba ’khyil ba yis ni brgyan pa’i
sprin | |rdo char daṅ ni thog lhuṅ ñes pa rnams kyis gźan | | yul du dus la (5)lha yis
char pa phab par gyur | |

źiṅ gi las kyis ṅal dub byed pa ñuṅ dus kyaṅ | | ’bru ni ’bras bu ldan pa dus sbyor bźin skyes
te | |de rnams ñid kyaṅ ’di yi sman du byuṅ gyur la | | bcud daṅ sñiṅ po yis kyaṅ mṅon
par lhags pa ñid | |

g-yul du rab tu źugs la kun du ’joms (6)pa bźin | | lus la the tshom za bar byed pa’i dus na
yaṅ | |raṅ bźin gnas śiṅ bde ba ñid du nad med par | | dus kyi dbaṅ gis mi mo rnams ni rab
tu btsas | |

brtul źugs ldan rnams ma gtogs nor rdzas dman na yaṅ | | mi rnams pha rol rnams las don du gñer
mi byed | |(7)mṅon par don du gñer la ’phags pa nor ’phra yaṅ | | de che ’ga’ źig dag
ni rgyab kyis phyogs ma gyur | |

de tshe rgyal bo de yi rgyal srid la ni dga’ | | gñen la źe sa med min mi ster ba yaṅ med |
|brtul źugs med pa ñid min brdzun med ’tshe med pa | | sgra mi bsgrags kyi sras po (7b1)lta
bu byuṅ bar gyur | |

der yaṅ skyed mos tshal daṅ lha gnas dka’ thub gnas | | khron pa rdziṅ daṅ dge bcu ’du ba’i
gnas rnams kyi | |bya ba rnams ni mtho ris bźin du ñer thob nas | | chos ’dod rnams kyis mṅon
sum du ni rab tu mdzad | |

mu ge daṅ ni ’jigs daṅ nad rnams las (2)grol źiṅ | | dgar gyur skye bo mtho ris gźan du mṅon
par dga’ | |bdag mos bdag po la ’am mo yis bdag por ruṅ | | phan tshun log par mṅon par spyod
pa dag kyaṅ med | |

dga’ ba’i ched du ’dod la ’ga’ źig gis ma bsñen | | ’dod pa’i don du nor ni ’ga’ źig (3)gis
ma bsruṅs | |nor gyi don du chos la ’ga’ źig gis ma spyad | | chos kyi don du ’tshe ba ’ga’
źig gis ma byas | |

rkun po sogs daṅ dgra yaṅ ñams par raṅ gnas med | | pha rol mya ṅan med pa ji lta ba ñid bźin
| |raṅ gi ’khor lo pha rol ’khor lo las grol te | | rgyal po (4)de la bde daṅ lo legs byuṅ
bar gyur | |

de yi tshe na rgyal po de yi rgyal srid la | | de skyes pa na ñi ma’i sras po’i yid śes bźin
| |dga’ bar spyad par gyur la sdig pa rab ñams śiṅ | | chos rnams ’bar źiṅ ñon moṅs rnams
ni źi bar gyur | |

gaṅ phyir rnam pa de ltar don kun (5)grub pa daṅ | | rgyal po’i rigs kyi phun sum tshogs pa
byuṅ gyur te | |de phyir mi skyoṅ gis ni sras po de yi mtshan | | don kun grub ba źes bya
’di ni rab tu mdzad | |

lha mo sgyu ma yaṅ ni lha yi draṅ sroṅ mtshuṅs | | bu yi nus mthu rnam par spaṅs pa mthoṅ nas
ni | |bltams la rab tu (6)dga’ mas bzod par ma nus te | | de nas gnas pa’i ched du ltar
ni gśegs par gyur | |

de nas lha yi mṅal daṅ mtshuṅs pa’i gźon nu la | | byams pa’i raṅ bźin gyis kyaṅ khyad par med
pa yi | |ma yi nu mo mdaṅs mñam pa yi raṅ bźin la | | yaṅ dag skyed btsud (7)bdag las skyes
pa lta bur gyur | |

de nas ñi ma gźon nu ’char rir gnas ’dra daṅ | | rluṅ gis rab tu bus par gyur pa’i me bźin daṅ
| |skar ma’i bdag po mun min phyogs la gnas pa ltar | | gźon nu de ni rim gyis yaṅ dag
’phel bar gyur | |

