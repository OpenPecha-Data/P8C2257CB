gser gyi gdu bu’i rgyan ni lag pa’i mkhrig ma la | | ka ma la ’dras ka ma la rnams rnam byas
nas | |lus ’dud gnod sbyin rnams ni de nas ’di yis ni | | tshim gyur lag pa’i rtse mos rmig
pa rnams bzuṅ ṅo | |

lci mo’i sgo (4)gtan sgo glegs yaṅ dag bcad pa gaṅ | | bde bar gñis ’thuṅ gis kyaṅ phyed pa
ma yin pa | |mi skyoṅ sras po gśegs tshe skad med groṅ khyer daṅ | | sgo khaṅ de rnams raṅ
ñid rnam par bye bar gyur | |

mṅon par gdoṅ phyogs yab daṅ sras po byis pa daṅ | | skye bo rjes su chags daṅ phun (5)tshogs
mchog dag ni | |blo gros byas śiṅ ltos pa med par dor nas ni | | yab kyi groṅ nas de ni
de nas rnam par gśegs | |

de nas de ni rnam rgyal ’dam skyes yaṅs pa’i spyan | | groṅ khyer kun nas gzigs nas seṅ ge’i
sgra bsgrags pa | |skye daṅ ’chi ba dag gi pha rol ma mthoṅ bar | | (6)groṅ khyer ser skya
źes byar rab tu mi ’jug go | |

de ltar de yi gsuṅ ni ṅes par thos nas ni | | nor gyi bdag po’i ’khor rnams dag ni dga’ bar
gyur | |rab tu dga’ ba’i yid can lha yi tshogs rnams ni | | nan tan pha rol soṅ ba de la bsṅags
pa byas | |

me yi lus can mtho ris gnas pa (7)gźan rnams ni | | ’di yis ṅes pa śin tu dka’ ba rnams rig
nas | |sprin stug gseb nas zla ba’i ’od zer ’thon pa bźin | | mtshan mo’i mun pa’i lam ni
rab tu gsal bar byas | |

ñi ma’i mgyogs ’gro lta bu’i mgyogs ’gro de | | yid kyis sprul pa bźin du rnam par rgyu bźin
du | |śiṅ (22a1)rta ’dren pas gzi ñams skar ldan bar snaṅ la | | de ni śin tu maṅ po’i dpag
tshad rnams su gśegs | |

saṅs rgyas kyi spyod pa źes bya ba’i sñan dṅags chen po las | phyi rol du mṅon par byuṅ ba’i
le’u ste lṅa pa’o ||

