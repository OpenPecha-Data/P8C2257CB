don mkhyen ’di na’i don daṅ pha rol du ’am gaṅ | | skye bo kha cig ’di na bdag gi phan pa byed
| |gaṅ (7)źig ’jig rten dge ba’i ched du rab źugs de | | mi yi ’jig rten daṅ ni mtho ris
su rñed dka’ | |

de ltar draṅ sroṅ che la tshig ’di gsol nas ni | | lha na gnas pa de gñis ji ltar ’oṅs par gśegs
| |thub pa yis kyaṅ de yi tshig de rab mnod nas | | ’gro ba rnam par thar (55b1)phyir
ṅes par rgyas par mdzad | |

de nas bsod sñoms dus su phyogs bźir draṅ sroṅ la | | lha na gnas pas lhuṅ bzed rnams ni phul
ba ste | |goo ta mas bźi po de rnams rab bźes nas | | de yi chos kyi ched du gcig ñid mdzad
pa’o | |

de nas de tshe don bcas rab soṅ (2)tshoṅ dpon gñis | | mdza’ bśes ñid kyis lha yis rab tu bskul
ba dag | |rgya chen thugs mṅa’ draṅ sroṅ che la thog ma ru | | dga’ ba daṅ ldan phyag
byas nas ni bsod sñoms phul | |

rtsibs ’phur daṅ ni raṅs byed bu ste de gñis ni | | chos ’dzin nus pa’i blo gros (3)thub pas
gzigs pa ste | |de gñis lha na gśegs par thugs kyis mṅon gzigs nas | | dge sloṅ lṅa po rnams
la thugs kyis gśegs pa’o | |

de nas źi ba’i gdams pa las ni goo ta mas | | ñi ma śar bas mun bźin mun pa rnam ’joms phyir
| |b’a r’a na s’is (4)brgyan pa’i sna tshogs nags tshal can | | ’jigs byed śiṅ rtas bsñen
pa’i groṅ khyer dge bar gśegs | |

de nas khyu mchog ’dra ba’i spyan mṅa’ glaṅ chen myos pa’i ’gros ldan pa | | ’gro ba mṅon par
rnam par ’dus phyir ka śis la gśegs bźed pa | |glaṅ chen bźin du (5)raṅ gi sku lus ma lus
phyir la rab log nas | | thub pas spyan mig mi ’dzums par ni byaṅ chub śiṅ gi rtsa bar gzigs
| |

saṅs rgyas kyi spyod pa źes bya ba’i sñan dṅas chen po las | mṅon par rdzogs par byaṅ chub pa’i
le’u ste bcu bźi pa’o ||

