de nas bskyod pa de mthoṅ nas | | kun dga’ bo ni spu laṅs śiṅ | | ci źig gyur źes śugs ’oṅs
te | | ’dar bar gyur ciṅ dga’ ma gyur | |

kun mkhyen gtan tshigs (4)mkhas pa la | | des der gtan tshigs dris pa ste | |de nas de la thub
pas ni | | khyu mchog myos pa’i dbyaṅs kyis gsuṅs | |

rgyu mtshan gaṅ gis g-yos pa ’di | | bdag gi tshe ’di btaṅ ba la | |zla ba gsum ni yoṅs bgraṅs
par | | byin gyis brlabs nas de ni ’tsho | |

de (5)ltar thos nas kun dga’ bo | | tsandan ljon pa’i thaṅ chu ni | |glaṅ po che yis brabs pa
bźin | | mchi ma phyuṅ źiṅ g-yos par gyur | |

ṅes gñen ñid phyir bla ma’i phyir | | chags bral min phyir sdug bsṅal źiṅ | |sñiṅ rje bar ni
rnam zlos te | | yoṅs su dga’ ba med par (6)dus | |

mgon gyi ṅes pa thos gyur nas | | bdag gi lus ni lhuṅ ba bźin | |bdag gi phyogs rnams spobs
pa med | | bdag gis chos rnams thos pa rmoṅs | |

gaṅs kyis gtser rnams la me bźin | | rga ba rñiṅs pa’i chos rnams su | |kyi hud mis bsṅags skyen
par ni | | (7)de bźin gśegs pa mya ṅan ’da’ | |

ñon moṅs ’brog dgon chen po ru | | chud zos lus daṅ ldan rnams la | |lam mkhyen śin tu skyen
pa ru | | lam mkhan ṅes par ñams par ’gyur | |

thag riṅ lam la rab źugs pa’i | | sred pa yoṅs ldan bdag rnams kyi | |lam (83b1)na rdziṅ bu
bsil ba’i chu | | śin tu myur bar bskam par gyur | |

blo ni rdzi ma źi ba smin | | ’das daṅ ma ’oṅs da ltar gzigs | |ye śes rnam spaṅs ’jig rten
gyi | | mig ni ṅes par zum par ’gyur | |

ṅes par lo thog skyed rnams su | | chu ni don gñer ṅal rnams la | |char (2)bar gyur nas skyen
pa ru | | chu sbyin sprin ni nub par ’gyur | |

mi śes mun pas phrogs rnams su | | sems can lam gol ba rnams la | |rab tu gsal ba’i sgron ma
ni | | śin tu skyen par źi bar ’gyur | |

de nas de ltar mya ṅan gyis | | sems gzir kun dga’ bo gzegs nas | |(3)źi byed mgon pos de ñid
ni | | de ñid rig pa’i mchog gis gsuṅs | |

’gro ba’i raṅ bźin śes nas ni | | mya ṅan ma byed kun dga’ bo | |’dus byas ṅo bo mi rtag ciṅ
| | ’gro ba ’di kun ’dzad pa ñid | |

lus can rtsod pa’i skyed tshal du | | sdug pa kun daṅ bral ba ste | |brtse (4)ba kun nas thaṅ
cig ces | | sṅon du bdag gis smras pa ñid | |

’dus byas g-yo ba skyes pa gaṅ | | rten nas ’byuṅ ba dbaṅ med de | |bdag gis rtag par gyur cig
ces | | ’di ni rñed par mi nus so | |

sa steṅs ’byuṅ po rtag gyur na | | ’jug pa g-yo ba ma yin źiṅ | |thar (5)pas bya ba su yis ’gyur
| | de phyir mthar thug ’dod pa’o | |

ci ste khyod dam skye bo gźan | | bdag la khyod kyi sred pa ci | |gaṅ phyir ṅal ba skyes pa
’di | | khyod kyis bdag daṅ bral bas byas | |

lam ni mtha’ dag khyed cag la | | bdag gis bstan ciṅ bśad pa ste | |saṅs (6)rgyas rnams daṅ
slob dpon gyi | | dpe mkhyud med ces gzuṅ mdzod cig | |

bdag gi gnas sam ñer źi na | | don ni de tsam ñid yin te | |de bźin gśegs rnams chos kyi sku
| | lus kyis khyed cag la don ci | |

