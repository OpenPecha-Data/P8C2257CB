de ltar rab byed mchod pa maṅ po ldan pa rnams | | ’di la thams cad kyis ni bla mar spyod pa
byas | |rigs su mṅon brjod de rnams kyis kyaṅ ma spaṅs śiṅ | | de rnams la rjes brtse bcas
(57a1)bcom ldan gyis smras pa | |

mchod ’os dgra bcom la ni gus pa ma yin pas | | sṅar gyi spyod pas dge sloṅ rnams kye ma smra
śig | |bstod daṅ smad pa ṅes par bdag gis mñam pa ste | | khyed rnams bsod nams min las
rnam par bzlog par bgyi | |

saṅs (2)rgyas ’jig rten phan pa’i ched du saṅs rgyas śiṅ | | ’byuṅ po kun la phan pas rab tu
źugs pa la | |bla ma ñe bar ’joms las miṅ gis gaṅ smras de | | ma ruṅs pa yi pha ma bźin
du chos ’chad do | |

de ltar draṅ sroṅ chen po’i thugs rje’i bdag ñid can | | smra ba rnams kyi mchog gis (3)de skad
gsuṅs pa ste | |rmoṅs las sñiṅ po med pas chud zos de rnams kyis | | gdoṅ ni cuṅ zad bźad
pa daṅ ldan rgol ba smras pa’o | |

goo ta me re źig dka’ thub mchog daṅ ni | | dam pa de yis de ñid rtogs pa ma yin te | |don ni
dga’ bas bsgrub bya bde bas gnas pa’o | | (4)khyed kyis mthoṅ źes bya ba ’dir ni gtan tshigs
gaṅ | |

gaṅ tshe de ltar de bźin gśegs pa’i de ñid la | | de nas dge sloṅ de rnams daṅ par gyur min
te | |byaṅ chub pa yi lam ni de las gźan du śes | | de nas lam mkhyen pa yis lam ni bka’ stsal
pa | |

byis pa’i skye bo (5)bdag ñid ṅal bar ldan pa daṅ | | dbaṅ po’i spyod yul rnams la de bźin chags
pa ste | |’chi ba med pa’i luṅ gis lam ma yin pa’i phyogs | | skyon daṅ ldan pa gñis
po de la ltos mdzod cig | |

gduṅ bar mṅon par brjod pa’i lus kyi ṅal rnams kyis | | yoṅs su (6)’khrugs śiṅ rnam par gnod
pa’i sems la ni | |’jig rten tha sñad kyaṅ ni brgyal śes min na | | dbaṅ po las ’das de ñid
lam ni kye ma ci | |

ji ltar sgron mas mtshan mo’i mun pa ñams pa ru | | ’dir ni mṅon par ñer ’gro chu rnams gtor
bas min | |de bźin ye (7)śes mi yis mi śes mun pa ni | | ñams par sṅon ’gro lus kyi ṅal ba
rnams kyis min | |

ji ltar me ni ’dod pas śiṅ la ’bigs pa daṅ | | rnam par ’gems pas me ni thob pa ma yin la |
|de ñid mṅon pa’i thabs las bsrubs pas thob pa ste | | de bźin sbyor las ’chi (57b1)ba med
thob ṅal bas min | |

de ltar don med ’dod pa rnams la chags pa ni | | rdul daṅ mun pa dag gis zil non sems ldan rnams
| |bstan bcos don la nus kyaṅ grub pa thob min na | | chags bral ’gog pa’i cho ga la
ni sṅon ñid do | |

ji ltar nad kyis mṅon par bcom pa’i (2)srog chags kyis | | mi phan bza’ ba za ba’i gso ba ’dir
yod min | |de bźin mi śes nad kyis mṅon par bcom pa yi | | ’dod pa rnams la chags pa’i
źi ba gaṅ las so | |

ji ltar skam pa’i rten la gnas pa’i rluṅ gis ni | | bus pa’i me yi źi ba yod pa ma yin no |
|(3)de bźin ’dod pa’i rten la gnas pa’i chags pa yis | | rjes su soṅ ba’i sems kyi źi ba yod
ma yin | |

mtha’ ’di gñis po dag kyaṅ rnam par dor byas nas | | bdag gis lam gźan dbu mas lhag par rtogs
pa ste | |śin tu sdug bsṅal ñe bar źi ba’i ’dren pa po | | bde (4)ba daṅ ni dge ba ñid daṅ
bral ba’o | |

yaṅ dag lta ba’i ñi mas rab tu gsal byas śiṅ | | rnam dag yaṅ dag rtogs pa’i śiṅ rtas draṅs
pa ste | |yaṅ dag brjod pa’i yaṅ dag dag ni gtsug lag khaṅ | | dge ba’i bya ba’i skyed tshal
brgya phrag mṅon par dga’ | |

smad pa med pa’i (5)’tsho ba lo legs chen po ste | | yaṅ dag rtsol bas stobs rab rjes su ’gro
ba can | |kun du yaṅ dag dran pa’i sbas pas sbas pa ste | | tiṅ ’dzin gzims mal daṅ ni gdan
daṅ khyab pa yis | |

de ltar mchog gi yan lag brgyad ’dir ’di lam ste | | ’chi daṅ rga daṅ na ba (6)rnams las ’dren
pa po | |gaṅ la draṅs nas bya ba thams cad byas pa ste | | ’di daṅ che ge mor ni slan chad
’gro ba med | |

’di ni sdug bsṅal mtha’ dag ’di ni mtshan ma ste | | ’di ni ’gog pa ’di yi lam ni ’di yin te
| |de ltar ma thos chos kyi cho ga sṅar med pa’i | | rnam par mthar phyin (7)bdag gi spyan
mig skye ba’o | |

skye daṅ rga daṅ na daṅ de nas rgud pa daṅ | | sdug pa daṅ bral mi sdug pa la sbyor ba daṅ |
|’dod pa’i don ni rab tu ’thob pa med pa ste | | rnam pa sna tshogs sdug bsṅal ’di ni yoṅs
su ’thob | |

’dod pa’i bdag can gyi ’am bdag rgyal can gyi ’am | | lus (58a1)can gyi ’am yaṅ na lus can ma
yin pa’i | |gaṅ źig yon tan med pa gaṅ la rab źugs kyaṅ | | mdor bsdus nas de sdug bsṅal
du ni śes par mdzod | |

