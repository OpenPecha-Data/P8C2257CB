gaṅ phyir skye ’chi las grol ba | | ’gyur med go ’phaṅ dge bar ni | |brjod pa bdag gis śes pa
ste | | de phyir me rnams bdag gis spaṅs | |

de (5)ltar de’i tshig daṅ skyed ciṅ | | don daṅ ldan pas gsan gyur nas | |’dul ba’i slob dpon
goo ta mas | | dul ba’i ’od sruṅs la gsuṅs so | |

skal chen khyod ni legs par ’oṅs | | ’di ni legs byas byas min min | |gaṅ khyod tha dad chos
rnams su | | dge legs gaṅ de ñe bar thob | |

de phyir (6)re źig ’khor rnams ni | | rnam rgyas yaṅ dag ’phel ba bźin | |sna tshogs sdug bsṅal
ston bźin du | | yid ni yaṅ dag skyo bar gyis | |

de nas mchog ces smras nas ni | | bdag la bdag ni yoṅs bsdus nas | |mkha’ ’gro’i bya ltar ’od
sruṅs ni | | rluṅ gi lam la ’phur ba’o | |

de mkhar sdoṅ (7)dum bźin gnas śiṅ | | sa la bźin du rnam par rgyu | |khri la bźin du bźugs
pa daṅ | | rdzu ’phrul mkhas pa gzims pa’o | |

slar yaṅ me bźin ’bar ba daṅ | | slar yaṅ sprin bźin char ’bab ste | |slar yaṅ cig car śin tu
ni | | ’bar ba daṅ ni ’bab pa’o | |

glog gi snaṅ ba’i ’od ldan pa’i | | (61b1)rab ’bab chu gter sprin bźin du | |’bar ba daṅ ni
’bab pa yis | | rgya cher rnam par gnon te mdzes | |

der ni mig rnams chags byas nas | | ya mtshan gyen phyogs skye bo rnams | |mchod maṅ po las
phyag ’tshal źiṅ | | seṅ ge’i sgra ni sgrogs pa’o | |

de nas rdzu ’phrul bsdus nas des | | bya ba (2)byas pa’i slob ma ni | |bdag gi ston pa bcom
ldan źes | | thub la mgo bos phyag ’tshal lo | |

draṅ sroṅ mchog la de bźin du | | phyag ’tshal ’od sruṅs rab mthoṅ nas | |bde bar gśegs la kun
mkhyen źes | | ma ga dh’a pa rnam ṅes so | |

de nas źiṅ byas mkhyen nas ni | | dge phyir dge (3)legs la gnas pas | |chos thos par ni ’dod
pa yi | | bzo sbyaṅs la ni bka’ stsal ba | |

gzi chen ldan pa yid bcas śiṅ | | dbaṅ po thul ba dbaṅ por bcas | |sa yi bdag po gzugs ñid ni
| | skye ba daṅ ni rnam par ñams | |

yon tan ’phel phyir ’di yi ni | | skye daṅ ’gag pa śes bya (4)ste | |śes nas de gñis yaṅ dag
par | | lus ni yaṅ dag rig par mdzod | |

skye daṅ ’gag pa’i chos can du | | dbaṅ po daṅ bcas lus śes nas | |bdag ldan bdag ces cuṅ źig
ni | | ñe bar len min ñer ’gro min | |

lus daṅ dbaṅ po blo rnams las | | gźan ni dmigs pa ma yin te | |(5)sdug bsṅal ’di ni skye ba
ste | | sdug bsṅal ñid ni ’gag pa’o | |

gaṅ tshe ’di kun mṅon par ’gro | | bdag med bdag gi ba yaṅ med | |de tshe mchog tu mi g-yo ba’i
| | mya ṅan ’das pa thob pa’o | |

ṅar ’dzin la sogs ñon moṅs kyis | | bdag tu ’dzin las ’chiṅ ba ste | |’jig rten bdag med (6)par
mthoṅ na | | chags pa rnams las rnam par grol | |

mi bden par mthoṅ ’chiṅ ba ste | | bden par mthoṅ ba rnam par grol | |bdag yod ces ni ’jig rten
’dir | | rab tu ’jug ’di bden min ’dzin | |

gal te bdag yod gyur na de | | rtag gam yaṅ na mi rtag ñid | |phyogs ni (7)gñis po ’di dag la
| | ñes pa chen po rab tu chags | |

