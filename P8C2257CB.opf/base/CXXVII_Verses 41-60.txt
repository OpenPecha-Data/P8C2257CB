bar snaṅ dag la skar ma’i khaṅ par ’dzegs pa ste | | sa la rab tu źugs kyaṅ theg pa ma yin źiṅ
| |chu la rab (6)tu gśegs kyaṅ nub pa ma yin la | | sku yis rnam par ’gyur ba maṅ po rnams
mdzad do | |

de rnams de rnams gnas rnams lam ’gros lam na bźin | | gaṅ gis skye ba du ma rnams kyaṅ dran
pa ste | |yid kyis pha rol rnams kyi yid kyi spyod pa rnams | | dbaṅ po las ’das sna (7)tshogs
rnams kyaṅ mkhyen ba’o | |

thams cad mñam par rab źugs thams cad mkhyen pa des | | zag pa thams cad bcad ciṅ bya ba thams
cad mdzad | |ye śes kyis ni ñon moṅs thams cad rnam spaṅs nas | | ye śes de ñid kun nas
brñes nas gzims par gyur | |

skyes bu (97a1)rnams kyi rno ba’i sems rnams btul ba ste | | rno ba ma yin blo rnams rim gyis
drag par mdzad | |rigs las chos kyi ñes pa spaṅ bar mdzad pa ste | | ’chi med ched du chos
ni su yis ston par ’gyur | |

rten daṅ bral ba’i ’jig rten ñam thag pa la (2)ni | | źi ba’i ched du chos kyi ’thor ma su yis
ster | |thugs rje’i bdag ñid ldan la raṅ gi don mdzad nas | | gźan gyi ñon moṅs dra ba
su yis ’byed par ’gyur | |

’khor ba’i rgya mtshor gźol ba’i ’jig rten dag gi ni | | źi ba’i ched du ye śes dam pa su yis
smra | |śes (3)pa med par gźol ba’i ’jig rten dag gi ni | | dge ba’i ched du ye śes dam
pa su yis smra | |

ji ltar ñin mor byed pa ’od zer med pa daṅ | | ji ltar chu bo sin dhu ’bab pa med pa daṅ | |sa
bdag rgyal srid daṅ ni rnam par bral ba’am | | de phyir ’jig rten ’jig rten mkhyen (4)pas
rnam par dman | |

blo yis rig pa bźin du bde bas dbyaṅ bźin du | | dpal gyis mi skyoṅ bźin du bzod pas chos bźin
du | |de bźin skyes bu mchog gis rnam par dman pa ni | | ’gro ba de ni yod pa daṅ ni med
pa ñid | |

ji ltar kha lo sgyur bas śiṅ rta dor ba (5)daṅ | | skya ba ’dzin pas gru daṅ tshul gyis sde
daṅ ni | |tshoṅ dpon gyis ni tshoṅ pa sman pas nad pa ste | | de bźin ’jig rten bde bar gśegs
pas rnam par sman | |

dbyar tha daṅ ni ston rar mkha’ la sprin med na | | rluṅ gis kyaṅ ni mkha’ la bsñen pa med pa
na | |’tsho bar (6)’dod pa rnams kyi sdug bsṅal ji lta ba | | de ltar thar ’dod rnams kyi
ṅa ni ñam thag ’di | |

de ltar dam pa’i don mdzad dgra bcom yin na yaṅ | | byed pa śes pa ñid kyis bla ma la źugs pa
| |de ni chags bral yin kyaṅ srid pa’i skyon rnams daṅ | | ston pa’i yon tan rnams (7)ni
maṅ po rnams smras so | |

de nas chags bral min rnams mchi ma ’thon pa ste | | brtan pa btaṅ nas dge sloṅ tshogs ni mya
ṅan daṅ | |’jig rten ’god pa’i bdag ñid can źes byar bzuṅ nas | | bya ba’i ’khor lo rnams
ni brtan las ma g-yos so | |

de nas dus kyi dbaṅ gis (97b1)gyad rnams kyis thos nas | | gus pa’i dbaṅ gis skyen par ’thon
źiṅ soṅ ba ste | |khra yi stobs kyis zil mnan khruṅ khruṅ rnams bźin du | | kyi hud ’o brgyal
źes ni ñam thag ’thon pa’o | |

mun pa rab tu rgyas phyir thub pa rab gzims pa | | ñi ma ’od med bźin du de (2)rnams kyis mthoṅ
nas | |seṅ ges khyu mchog rmugs tsha ba laṅ rnams bźin du | | gus pas drag tu cho ṅes
btab ciṅ dus pa’o | |

chos dga’ chos kyi bla ma rab tu źi ba na | | gus pas ji lta ba daṅ bsam pa ji lta bar | |’o
dod ’bod ciṅ mchi mas mig bcom de (3)rnams kyi | | dpal ldan dam pa ’ga’ źig ’di ni smras
pa’o | |

gaṅ źig gson pa’i ’jig rten gñid tshe rab sad pa | | ’di de mthar thug gzims mal la ni gzims
pa ste | |chos ni rnam par ’dzin pa’i rgyal mtshan ’di de ni | | mchod sbyin mtha’ na dbaṅ
po’i rgyal (4)mtshan bźin du btul | |

de bźin gśegs pa’i ñi ma ṅes par blo gsal źiṅ | | brtson ’grus tshad gduṅ ye śes ’od zer stoṅ
ldan pa | |nub par gyur tshe mi śes mun pa rnams bcom nas | | ’jig rten dag na slar yaṅ
mun pa ’di mdzad do | |

’das daṅ ma ’oṅs (5)pa daṅ da ltar gzigs nas su | | da ni ṅes par ’jig rten mig ni sgrib pa
ste | |sdug bsṅal rgya mtsho chen po rgod pa’i dba’ rlabs las | | ’dren mdzad zam pa ’di ni
ṅes par de ni rgud | |

de ltar ’di na kha cig sñiṅ rje bar zlos śiṅ | | gźan rnams śiṅ rta’i rta rnams dud (6)pa bźin
du sems | |gźan rnams skad bton gźan rnams sa la ’gyel ba ste | | bya ba de rnams sems
can dbaṅ gis byas | |

de nas dus su gser gyis spras śiṅ sna tshogs pa | | mche ba rin thaṅ chen po loṅs ma spyad pa’i
khyogs | |gyad rnams du bźin (7)draṅ sroṅ la ni glaṅ chen gyi | | lag pa daṅ mtshuṅs lag
pa rnams ni btsugs pa’o | |

