legs brjod draṅ sroṅ sṅags (82b1)rnams kyis | | sbrul rnams kyi ni dug bźin du | |kun mkhyen
gyis bstan de rnams ni | | rab tu źi ba’i yid rnams soṅ | |

de yi mtshan mo ’das nas ni | | aa mra skyoṅ mas bkur byas te | |’od ma ldan pa’i groṅ du ni
| | dbyar rnams rnam par ’das pa na | |

yaṅs pa can ñid (2)du gśegs śiṅ | | spre’u rdziṅ gi ’gram du ni | |thub pa chen po bźugs pa’o
| | śiṅ gi rtsa bar de bźugs so | |

de bźin du ni ’bar ba la | | nags tshal de ni snaṅ byas śiṅ | |ñe bar ’oṅs nas bdud kyis smras
| | nee rañdza na’i ’gram du sṅon | |

thub pa khyod la bdag gis (3)smras | | bya ba byas pa mya ṅan zlos | |źes ’dir khyod kyis lan
smras so | |

ñam thag pa rnams ’jigs med ciṅ | | ñan thos rnams ni don byas par | |bdag gi ji srid ma gyur
pa | | de srid mya ṅan mi ’da’ źes | |

de ’di maṅ po rnams grol źiṅ | | de bźin grol bar (4)’dod rnams daṅ | |grol bar gyur pa rnams
ñid de | | de phyir mya ṅan ’da’ bar ’os | |

de nas tshig ’di gsan gyur nas | | zla ba gsum na mya ṅan ’da’ | |mi brtan pa ni dor cig ces
| | dgra bcom rnams kyi mchog gis gsuṅs | |

de nas dam bca’ ’di śes nas | | yaṅ la re (5)ba gaṅ ba ste | |rab tu dga’ źiṅ mgu ba ni | |
de ñid du ni mi snaṅ gyur | |

de nas draṅ sroṅ chen po’i thugs kyi tiṅ ṅe ’dzin | | rnam pa de ltar rnal ’byor stobs las mdzad
pa ñid | |sku tshe ji ltar gyur pa sṅon du btaṅ ba ste | | rdzu ’phrul mthu las mtshuṅs
pa med pa ’tsho bar gyur | |

(6)des ni sku tshe btaṅ ba’i yud tsam de la ni | | bud med myos ma bźin du sa ni g-yos gyur
la | |ma yis tshos pa’i lhun po’i rdo ba rim bźin du | | phyogs rnams dag las sgron ma chen
po rnams lhu daṅ | |

de bźin kun nas dbaṅ po’i rdo rje mi bzad rnams | | glog daṅ bcas śiṅ me yi sñiṅ po (7)can g-yos
śiṅ | |bskal pa ’jig che ’jig rten bsreg par ’dod pa bźin | | phyogs rnams thams cad
rnams su me dag ’bar bar gyur | |

śiṅ rnams kyis ni phuṅ po ’khogs pa rnams bor źiṅ | | ri rnams kyis ni rtse mo rnams ni dor
ba ste | |rluṅ gis mṅon par gaṅ ba’i rdo ba’i phug (83a1)bźin du | | mkha’ la rṅa rnams kyi
ni ma ruṅs sgra rnams bsgrags | |

de nas de ltar kun du bskyod tshe yud tsam la | | mi yi ’jig rten na daṅ lha daṅ nam mkha’ la
| |tiṅ ’dzin chen po de las rnam par bźeṅs mdzad nas | | thub pa chen pos gsuṅ ni ’di ñid
(2)gsuṅs pa’o | |

śiṅ rta srog śiṅ rnam par ñams pa daṅ ’dra ba’i | | tshe btaṅ lus po naṅ gi stobs las ’dren
bgyi źiṅ | |sgo ṅa’i skye gnas pa rnams sgo ṅa phye nas bźin | | srid pa’i ’chid las tshe
daṅ lhan cig ’grol bar bgyi | |

saṅs rgyas kyi spyod pa źes bya ba’i sñan dṅags (3)chen po las | sku tshe’i ’du byed byin gyis
brlabs pa’i le’u ste ñi śu rtsa gsum pa’o ||

