slob ma daṅ bcas ser skya yis | | ’di ni (3)rab tu rtogs źes dran | |bu daṅ bcas pa’i rtogs
pa yaṅ | | skye dgu’i bdag por ’di brjod do | |

skye ba ñid daṅ rga ba daṅ | | na ba daṅ ni ’chi ba daṅ | |de ni gsal źes rtogs bya ste | |
bzlog las mi gsal ba yaṅ do | |

mi śes pa daṅ las daṅ srid | | ’khor ba’i rgyu rnams (4)śes bya ste | |gsum po ’dir gnas ’gro
ba ni | | sñiṅ stobs de ni ’da’ ba med | |

log pa las daṅ ṅar ’dzin las | | the tshom las daṅ mṅon ’phyo las | |khyad par med las thabs
min las | | chags pa las daṅ mṅon lhuṅ las | |

de la log pa źes bya ba | | phyin ci log tu ’jug (5)pa ste | |bsam par bya ba gźan sems śiṅ
| | bya ba gźan ni byed pa’o | |

smra ba daṅ rig pa daṅ | | ’gro ba ṅa daṅ gnas pa ṅa | |de ltar ’di ni ṅar ’dzin pa | | ṅar
’dzin med kyi ’jug pa’o | |

gaṅ źig the tshom med dṅos rnams | | gcig tu gyur pas mthoṅ ba ste | |the tshom med (6)pas ’jim
goṅ ltar | | de ’dir the tshom du brjod do | |

gaṅ źig ṅa ñid de ñid ’di | | yin daṅ blo daṅ las yin la | |gaṅ źig draṅs te de ñid ṅa | | źes
gaṅ de ni mṅon par ’phyo | |

rab rgyas rab rgyas ma yin pa’i | | khyad par med pa’i khyad śes kye | |raṅ bźin rnams kyis
gaṅ śes (7)pa | | de ni khyad par med ces dran | |

phyag ’tshal ba daṅ gźi mi ’grib | | bsaṅ gtor daṅ ni mṅon ’thor sogs | |thabs min źes ni śes
ldan gyis | | rab tu rtogs bya thabs śes kyi | |

chags pa mi skye yul rnams la | | yid ṅag blo daṅ las rnams kyis | |blo ṅan gaṅ gis (44a1)chags
byed pa | | de ni mṅon par chags źes dran | |

bdag gi ’di daṅ ’di bdag ces | | gaṅ źig sdug bsṅal mṅon sñam ste | | gaṅ źig ’khor bar lhuṅ
śes bya | |

de ltar mkhas skye ma rig pa | | gnas skabs lṅa ni rab thob ste | |mun pa rmoṅs pa (2)rmoṅs
pa che | | mun las gyur pa gñis ñid do | |

de la mun pa le lor daṅ | | rmoṅs pa skye ’chir rtogs par mdzod | |rmoṅs pa chen po ’dod pa
źes | | kun nas rmoṅs med mkhyen par mdzod | |

gaṅ phyir ’di na ’byuṅ rnams kyis | | chen por yaṅ ni rab rmoṅs byed | |de phyir phyag chen
(3)’di dag ni | | rmoṅs pa chen po źes dran no | |

mun las gyur pa khro ñid du | | lhag par byed pa’o khro med kyis | |mi śes mun las gyur pa ni
| | skyo bar rab bśad skyo med kye | |

ma rig pa ’dis byis pa ’di | | gnas skabs lṅa daṅ ldan pa ste | | ’khor bar sdug bsṅal gyur
pa yi | skye ba (4)rnams su ’bab par byed | |

lta bo ñan po śes pa po | | bya ba daṅ ni rgyu ñid dag | |da źes de ltar ’oṅs nas ni | | ’khor
bar yoṅs su ’khor bar byed | |

blo ldan rgyu ’di rnams kyis ’di | | skye ba’i rgyun la rab tu ’jug | |rgyu med pa las ’bras
bu med | | de ltar rnam par śes par (5)’os | |

de la rgyun rab rab rgyas mig | | gsal ba daṅ ni mi gsal ñid | |thar pa ’dod pa bźin rnams te
| | yaṅ dag ’gro ba rigs par mdzod | |

