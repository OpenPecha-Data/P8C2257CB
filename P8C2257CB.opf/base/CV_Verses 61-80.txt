kha sbyar rnam par gdaṅs te (3)lus po rab brgyaṅ źiṅ | | kha yi chu ni rab ’dzags gsaṅ ba rnam
rab gsal | |gźan ma dag ni chaṅ gis ’khrul par gyur pa ñid | | lus rgyas rnam par ’gyur
bar gñid log mdzes ma gyur | |

de ltar sems pa daṅ ni rigs kyi rjes ’gro’i gzugs | | rnam pa sna tshogs rab myos skye bo de
(4)ñal ba | |rluṅ gis kun nas bskyod gyur gser gyi padma yi | | rdziṅ bu daṅ ni mtshuṅs pa’i
gzugs ni mdzes par gyur | |

de ltar rnam par ’gyur la brtan min spyod pa can | | de ltar ñal ba’i laṅ tsho ldan ma de mthoṅ
nas | |lus kyi yon tan ldan źiṅ smra ba’i yid ’oṅ yaṅ | | mi skyoṅ sras po des ni rnam
(5)par smad par gyur | |

mi gtsaṅ rnam par ’gyur ba gson pa’i ’jig rten te | | bud med rnams kyi raṅ gi ṅo bo ’di ’dra
ba | |bgo ba rnams daṅ rgyan rnams kyis kyaṅ slu ba ste | | bud med rnams kyi yul la skyes
pa chags par ’gro | |

gal te skyes pas bud med rnams kyi raṅ bźin ni | | rmi lam rnam (6)par ’gyur ba bźin du rnam
dpyad na | |ṅes par ’dir ni bag med ’phel ba ma yin la | | ’on kyaṅ yon tan rtog pa bcom
ste chags par ’gro | |

de ltar de yi go skabs rnam par rig nas ni | | mtshan mor phyi ru ’gro ’dod yaṅ dag skyes par
gyur | |’di yi sems ni kun nas rtog nas de nas ni | | (7)lha rnams dag gis khaṅ pa’i sgo
ni phye bar gyur | |

de nas laṅ tsho ldan ma ñal ba de rnams ni | | smad ciṅ de ni ldiṅ khaṅ logs nas babs pa ste
| |mṅon par babs nas de nas som ñi rnam bral bar | | khaṅ pa’i rim pa daṅ por phyi ru rnam
par gśegs | |

de ni mgyogs ’gro bsruṅs la go bar (21a1)byas nas ni | | skyen par ’dun pa la ni ’di skad ces
smras so | |bsṅags ldan rta ni khyer śog myur ba daṅ ldan pas | | bdud rtsi thob phyir ’di
las di riṅ bdag skom mo | |

bdag gi sñiṅ la de riṅ tshim pa skyes gyur źiṅ | | ṅes pa (2)yaṅ ste ji ltar blo gros la źugs
pa | |skye bo med pa la yaṅ mgon daṅ ldan pa ste | | ṅes par ’dod pa’i don ni mṅon du phyogs
par ’du | |

ṅo tsha ñid daṅ yaṅ dag ’dud pa spaṅs nas ni | | loṅ tsho ma rnams bdag gi gdoṅ du ji bźin ñal
| |sgo ni raṅ bźin ji ltar rnam par dbye ba la | | ṅes (3)par bdag ni ’di nas di riṅ ’gro
ba’i dus | |

mi dbaṅ brtan pa’i don ni rnam par rig na yaṅ | | jo bo bka’ luṅ des ni de nas rab bzuṅ nas
| |yid la pha rol po yis yaṅ dag bskul ba bźin | | mgyogs ’gro khyer te ’oṅ ba la ni blo gros
byas | |

de nas gdoṅ gi gser gyi srab kyis gaṅ ba ste | | (4)rgyab na yaṅ ba’i stan g-yogs dag gis ñe
bar g-yogs | |stobs daṅ sems pa mgyogs daṅ rjes ’gro ñer ldan pa | | de yis rta mchog de
la der ni ñe bar ’oṅs | |

sṅa ma’i rtsa ba rtsib logs gsum ga rab rgyas śiṅ | | rgyab daṅ rna ba lus skyes spu ni thuṅ
źiṅ dul | |rgyab kyi rtsib ma dag ni dud ciṅ (5)rnam rgyal la | | mchu daṅ dpral ba braṅ
daṅ dpyi ni rab rgyas pa’o | |

źi źiṅ ka ma la daṅ mtshuṅs pa’i phyag gis kyaṅ | | sku stoṅ rnam par spaṅs des de la ñer ’khyud
nas | |rgyal mtshan sde la dmag dpon rab tu ’jug pa bźin | | mṅar mo’i yi ge’i tshig
gis źal ta mdzad pa’o | |

g-yul du khyod la (6)mṅon par źon nas sa skyoṅ gis | | dgra bo rnams ni lan graṅs maṅ por ṅes
par gtor | |bdag kyaṅ ’chi med go ’phaṅ ji lta ba bźin du | | mgyogs ’gro’i gtso bo ñe bar
thob pa de ltar mdzod | |

yul thob bde ba la daṅ nor bsgrub pa la ruṅ | | g-yul ’gyed pa na ’khor ni ṅes par rñed bla
ste | |brgyud par (7)lhuṅ ba la ṅaṅ chos la brten par ruṅ | | skyes bu yi yaṅ ’khor ni rñed
par dka’ ba’o | |

’di ñid du yaṅ gaṅ źig ’khor du gyur pa ni | | sdig pa’i las la daṅ ni chos daṅ ldan la ruṅ
| |ji ltar bdag gi naṅ gi bdag ñid kyis rtogs pa | | mi de rnams kyaṅ de yi cha śas skal ba
yi | |

de phyir chos daṅ ldan pa (21b1)’di ni yoṅs śes nas | | bdag ni ’di las ṅes ’byuṅ ’gro la phan
pa’i phyir | |mgyogs ’gro mchog skye śugs daṅ rnam par gnon pa yis | | bdag phan la daṅ
’gro phan la ni ’bad par gyis | |

de ltar mdza’ bśes bźin du rjes su bslabs nas ni | | mgyogs ’gro mchog la mi mchog (2)’gro ’dod
de | |dkar la dkar min ’gros kyi ’od zer luṅ ldan pa | | ñi ma ston ka’i sprin la bźin
du yaṅ dag ’jigs | |

de nas ’khor gyi skye bos go bar byed pa’i skad | | mtshan mor gtum pa dam pa’i rta des yoṅs
bkag ciṅ | |’gram pa’i sgra med ’tsher ba’i skad ni rab źi bar | | (3)’jigs pa’i sgra ni
dor ba’i gom pa’i ’gros kyis gśegs | |

