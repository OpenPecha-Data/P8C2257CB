gaṅ phyir ’dod pa rnams la mtha’ gcig gyur min te | | de phyir bdag gis de la loṅs spyod ’du
śes med | |(3)dṅos po gaṅ ñid kyis ni bde ba ster byed pa | | de ñid kyis ni slar yaṅ sdug
bsṅal ’dren par byed | |

bgo ba lci mo daṅ ni lci ba ma yin ñid | | graṅ daṅ dro ba’i tshe na bde daṅ bde min la | |zla
’od rnams daṅ tsandan ñid kyaṅ dro ba na | | bde ba’i phyir daṅ sdug bsṅal phyir yin graṅ
(4)ba na’o | |

gaṅ phyir rñed daṅ ma rñed la sogs ’jig rten na | | kun gyi gñis su ’dzin pa rnams ni rab źugs
te | |de phyir mtha’ gcig bde ba yod pa ma yin źiṅ | | sa na skyes bu kha cig mtha’ gcig
sdug bsṅal min | |

bde daṅ sdug bsṅal ñid ni rnam par (5)’dres mthoṅ nas | | rgyal srid daṅ ni bran ñid mñam pa
bdag gi lugs | |rgyal po ñid ni rtag par rgod pa ma yin źiṅ | | bran ni kun nas gduṅ ba ñid
kyaṅ ma yin no | |

gaṅ phyir mi skyoṅ ñid du bka’ luṅ lhag par gyur | | de phyir rgyal po’i sdug bsṅal dag ni chen
po (6)ñid | |kun nas brten pa’i śiṅ daṅ rab mtshuṅs rgyal po ni | | srid pa’i rgyu las
yoṅs su ṅal bar ’gro ba ñid | |

rgyal srid ’dor ldan bśes min maṅ por mi skyoṅ gis | | gal te blo gtad ’cha’ bar gyur na rgud
pa ste | |ci ste yaṅ na blo gtad ñe bar byed min na | | ’dir (7)ni ’jigs ldan rgyal po’i
bde ba źes bya ci | |

gaṅ tshes ni mtha’ dag rgyal bar gyur nas kyaṅ | | gnas pa’i ched du groṅ khyer gcig pu ñid
mthoṅ źiṅ | |de ñid la yaṅ pho braṅ gcig pu bsñen bya ste | | rgyal por gyur pa pha rol don
du ṅal lam ci | |

rgyal po sdod pa’i gnas kyaṅ (41b1)gña’ śiṅ gcig ñid do | | de bźin bkres pa ’gegs phyir bza’
ba tsam yin la | |de bźin ñal lam gcig daṅ stan ni gcig ñid de | | lhag daṅ lhag min mi
skyoṅ gis ni rgyags phyir ro | |

gal te tshim pa’i don du ’bras bu de ’dod na | | rgyal srid rnams daṅ bral yaṅ bdag ni (2)tshim
pa yod | |tshim pa yod par gyur na skyes bu’i ’jig rten na | | khyad par med pa ma yin
thams cad khyad par ro | |

de phyir dge daṅ źi ba’i lam ni rab thob pa | | kho bo ’dod pa rnams la slu bya ma yin la |
|mdza’ bśes ñid du dran par byas nas yaṅ ṅaṅ yaṅ | | dam bca’ (3)ṅes par skyoṅs źes bdag la
smras pa’o | |

bdag ni nags su źugs pa mi bzod pas min la | | dgra bo’i mda’ rnams kyis ni mgo bo ’dar ba min
| |’bras bu lhag pa rnams las re ba byas min te | | de phyir khyed kyi tshig de bzuṅ ba
ma yin no | |

gaṅ źig yaṅ yaṅ śin tu sos (4)’debs khros pa’i sbrul | | spaṅs nas slar yaṅ len pa la ni nan
tan byed | |yaṅ na sreg pa’i raṅ bźin ’bar ba’i rtswa yi me | | spaṅs nas ’dod pa rnams ni
slar yaṅ de yis brten | |

gaṅ źig ma loṅ loṅ ba’i phyir ni ’dod pa ste | | grol ba ’chiṅ ba’i phyir daṅ phyug po nor med
phyir | |(5)raṅ bźin gnas pa’i sems ni bsñon pa’i sems phyir la | | yul gyi bdag ñid phyir
ni ’dod par de yis byed | |

gaṅ źig ’dir ni mchog tu źi ba’i bde ba daṅ | | gźan du sdug bsṅal rnams ni kun nas sgrib pa
ste | |byed ldan rga daṅ ’chi ba’i ’jigs las sgrol ’dod pa | | sloṅ mo ñe (6)bar rgyu źes
rjes su brtse bya min | |

gaṅ źig ’dir ni źi ba’i bde ba ’thob min la | | gźan du sdug bsṅal rnams kyis rab tu ’dzin byed
ciṅ | |phun tshogs chen po’i bdag ñid la yaṅ rnam gnas pa’i | | sred pas zil gyis gnon
la rjes su brtse bar byas | |

sems pa yi daṅ spyod pa yi (7)daṅ rigs ñid kyi | khyod kyis brjod pa la ni rjes su mthun pa
ste | | sems pa yi daṅ spyod pa yi daṅ rigs ñid kyi | | kho bo yi yaṅ dam bca’ ’dren par mtshuṅs
pa’o | |

bdag kyaṅ ’khor ba’i rgya mtsho’i mda’ yis rnam phug pa | | źi ba thob par ’dod pas rnam bar
ṅes ’byuṅ ste | |nad med mtho ris na (42a1)yaṅ rgyal srid ’thob pa ru | | ’dod pa med na
kye ma mi rnams su smos ci | |

mi skyoṅ gaṅ yaṅ sde gsum mtha’ dag brten pa ni | | rab mchog mi yi don źes khyed kyis bdag
la smras | |de ltar don med ces ni bdag gi bstan pa ’dir | | mdzad ldan sde tshan gsum (2)ni
tshim byed kyaṅ ma yin | |

gaṅ du dga’ bar ’gro min ’jigs min nad ma yin | | skyoṅ min ñe bar ’da’ min sems kyi nad rnams
min | |gaṅ na yaṅ daṅ yaṅ du bya ba yod min pa | | de ñid skyes bu’i don ni mchog tu śes
pa’o | |

ji srid na tshod so ma rnam par ’gyur bar ’gro | | de srid dga’ ba (3)yoṅs su skyoṅs mdzod źes
smras pa | |’di ni ṅes pa ma yin g-yo bar mthoṅ ba ste | | rga ba brtan pa min daṅ laṅ
tsho brtan ldan mthoṅ | |

