grub ’gyur (40a1)’dod pa rnams su rgyags pa ñer ’thob phyir | | ’dod pa can la ’dod ’byor rgud
pa śes bya ste | |rgyags las bya ba min byed bya ba ma yin la | | gaṅ gis zad ciṅ ṅan ’gror
ñe bar ’gro bar ’gyur | |

gaṅ la ’bad pas thob ciṅ yoṅs su bskyaṅs pa rnams | | (2)rnam par bslus nas slar yaṅ so sor
’gro ba ste | |bdag ñid ldan pas g-yar po daṅ mtshuṅs de rnams su | | ’dod pa rnams la ’di
na mkhas pa su źig dga’ | |

btsal nas daṅ ni blaṅs nas skom pa skyes pa yin | | gaṅ rnams mi ’dod sdug bsṅal bar ni yoṅs
’gro la | |’jig (3)rten dag na rtswa sgron daṅ mtshuṅs de rnams su | | ’dod pa rnams la sems
ldan su mi dga’ ba yin | |

dga’ ldan min pa’i sñiṅ la gaṅ gis rnam rmugs te | | rnam par ñams par ’gro ’gyur bde bar ’gro
min źiṅ | |kun nas khros pa’i sbrul daṅ rab mtshuṅs de rnams su | | ’dod pa (4)rnams la
sems ldan su yi dga’ ba yin | |

ltogs pas ñam thag khyi bźin rus pa zos nas kyaṅ | | gaṅ rnams la ni ṅoms par ’gyur pa ma yin
ñid | |’khogs pa’i nus pa’i keṅ rus daṅ mñam de rnams su | | ’dod pa rnams la sems ldan
su yi dga’ ba yin | |

(5)gaṅ gi rgyal po rkun po chu daṅ me rnams las | | thun moṅ gyur pa ñid phyir sdug bsṅal sred
byed de | |rab tu gtor ba’i śa daṅ mtshuṅs bde rnam su | | ’dod pa rnams la sems ldan su
yi dga’ ba yin | |

dgra bo daṅ ni gñen ’dun ’brel pa rnams las kyaṅ | | gaṅ la (6)gnas pa rnams ni skyen par rgud
pa ste | |skye mched daṅ mtshuṅs ñe bar ’tshe ba de rnams su | | ’dod pa rnams la sems
ldan su yi dga’ ba yin | |

ri daṅ nags daṅ chu daṅ rgya mtsho rnams su yaṅ | | gaṅ la rnam par ’phyo ba rnams ni lhuṅ ’gyur
te | |ljon śiṅ rtse mo’i ’bras bu daṅ (7)mtshuṅs de rnams su | | ’dod pa rnams la sems
ldan su yi dga’ ba yin | |

| rnam pa sna tshogs ’bad pa drag po ’thob pa rnams | | gaṅ gis skad cig gis ’dir ñams par ’gyur
ba ste | | rmi lam ñe bar loṅs spyod daṅ mtshuṅs de rnams su | | ’dod pa rnams la sems
(40b1)ldan su yi dga’ ba yin | |

gaṅ rnams bsgrubs nas daṅ ni rnam par spel nas daṅ | | yoṅs su bskyaṅs nas daṅ ni bde bar ’gro
min la | |lci ba’i me ma mur daṅ rab mtshuṅs de rnams su | | ’dod pa rnams la sems ldan
su yi dga’ ba yin | |

gtum po loṅ byed (2)bcom brlag pa daṅ dna da ka | gaṅ gi don du sgra ṅan rnams ni ñams gyur
la | | ro bsregs śiṅ daṅ rab tu mchuṅs bde rnams su | | ’dod pa rnams la bdag ldan su yi dga’
ba yin | |

lha min mdzes sbyin daṅ ni ñe pa’i mdzes sbyin bdag | | gaṅ gi don du phan tshun dgrar (3)soṅ
ñams gyur la | |mdza’ bśes gyur ciṅ rnam par ’bral ba de rnams su | | ’dod pa rnams la sems
ldan su yi dga’ ba yin | |

gaṅ dag rnams kyi don du chu daṅ me la daṅ | | śa za rnams la bdag ñid ’dir ni ’dor ba ste |
|dge ba ma yin dgra bor gyur pa de rnams su | | (4)’dod pa rnams la sems ldan su yi dga’
ba yin | |

bśes med ’dod pa’i don du bkren por byed pa ste | | gsod daṅ ’chiṅ ba la sogs sdug bsṅal rab
thob la | |’dod pa’i don du sems ni bkren pa’i dka’ thub can | | gson pa’i ’jig rten ’chiṅ
ba daṅ ni ṅal bar ’gro | |

ri dags rnams (5)ni gsod phyir glu yis ’phrog byed la | | gzugs kyi don du phye ma le ba rnams
mer mchod źiṅ | |śa dag don gñer ña yis lcags ni za ba ste | | de phyir yul rnams don med
ñid du ’bras bu smin | |

’dod pa’i loṅs spyod yin źes gaṅ gi blo yin la | | kha cig loṅs spyod rnams ni (6)yoṅs su spyod
pa ste | |gos sogs rdzas kyi yon tan yin phyir ’jig rten na | | sdug bsṅal źi bar byed
ces rab tu gzuṅ bar bya | |

skom pa rab tu źi phyir chu dag ’dod pa ste | | bkres pa rnam par ñams phyir bza’ ba de bźin
du | |rluṅ daṅ gdud ba sgrib pa’i ched du khaṅ pa ste | | (7)mdoms daṅ graṅ bsgrib pa’i phyir
ni bgo ba’o | |

de bźin ñid ni rnam par ’joms phyir gnas yin la | | de bźin lam la ṅal ba ñams phyir theg pa
ste | |de bźin gnas ni rnam par sbyoṅ phyir stan yin la | | gtsad daṅ nad med stobs la brten
phyir khrus yin no | |

sdug bsṅal rab tu źi (41a1)pa’i che du gyur pa ste | | de bźin skye dgu rnams kyi yul nas loṅs
spyod min | |rab tu źi ba’i cho gar rab źugs śes rab can | | loṅs spyod rnams ni bza’ źes
su yis khas len byed | |

gaṅ źig ’gro ba’i gduṅ bas rnam par gduṅs pa ni | | (2)loṅs spyod yin źes graṅ ba’i bya bar
nan tan byed | |sdug bsṅal źi ba’i bdag ñid la ni rab ’jug ciṅ | | des ni ’dod pa rnams la
loṅs spyod ’du śes byed | |

