de nas ’jig rten rjes bzuṅ nas | | (2)dus kyi smra ba rnams kyi mchog | | chos kyis sa ni khyab
mdzad nas | | mya ṅan ’da’ ba daṅ mtshuṅs dgoṅs | |

de nas dus su rgyal khab na | | pa t’a li yi groṅ du gśegs | |mchod rten pa t’a li mtshon pa
| | der ni ’phags pa de bźugs so | |

dus ni de tshe groṅ khyer gyi | | litstsha (3)b’i ni źi ba’i phyir | |ma ga dh’a yi rgyal po
yi | | blon po char dbyibs kyis byas so | |

lha rnams kyis der raṅ gi nor | | ñe bar len pa rab gzigs nas | |groṅ de ’gro na phul byuṅ du
| | de bźin gśegs pas rnam par gsuṅs | |

de tshe char pa’i rnam pa yis | | bkur (4)byas byed pa rnams kyi mchog | |rgya mtsho’i chuṅ
ma gtso bo la | | mṅon phyogs slob ma daṅ bcas gśegs | |

gaṅg’a’i ’gram du de gśegs nas | | ji ltar rñed gru de daṅ des | |skye bo rnams ni sgrol ba
gzigs | | de rnams gzigs nas thugs mdzad do | |

’bad pas chu bo sgrol (5)ba la | | bdag gi de ltar ’dra ba yin | |de phyir rdzu ’phrul mthu
yis ni | | bdag gi gru med rab tu ’gro | |

de ltar der ni slob mar bcas | | lha mi rnams la mi snaṅ źiṅ | |rluṅ gis ’gros kyaṅ phan mdzad
nas | | skad cig gis ni pha rol gyur | |

sdug bsṅal mtsho yi pha rol (6)sṅon | | ye śes gru bos de mkhyen nas | |slar yaṅ gru ’di ma
dmigs nas | | thub pas gaṅg’a bsgral ba’o | |

bcom ldan ñi ma mdzes pa ni | | gaṅ gi sgo las ṅes ’byuṅ ba | |de ni de tshe goo tam sgor |
| de la mchod don ñid du byas | |

’gram gaṅ dag las rnam ’dren pa | | gaṅg’a’i (7)pha rol du gśegs pa | |de ni stegs su ’gro la
grags | | de yi rigs kyis mṅon par brjod | |

de nas sgrol ’dod mi rnams daṅ | | rgal ba rnams daṅ sgrol ba rnams | |ya mtshan rnam rgyas
gdoṅ rnams kyi | | mig rnams de la btuṅ bar gyur | |

de nas gaṅg’a’i ’gram nas ni | | (78b1)saṅs rgyas ku d’i groṅ du gśegs | |der ni chos ldan gtam
mdzad nas | | n’a d’a’i kar ni mṅon par gśegs | |

dus ni de tshe de na ni | | skye bo chen po rgud pa ste | |gaṅ gis gaṅ du gaṅ ’gro ba | | de
rnams la der thub pas gsuṅs | |

der ni mtshan mo gcig phul nas | | yaṅs pa (2)can gyi groṅ du gśegs | |de nas aa mra skyoṅ ba’i
sa | | dpal ldan tshal du dpal stug gśegs | |

aa mra skyoṅ ma res ma’i gtso | | rnam par ’dren pa der thos nas | |rnam dul theg pa la gnas
nas | | mchog tu dga’ bas rab tu soṅ | |

phra ba’i gos dkar ’dzin (3)pa mo | | phreṅ ba med ciṅ dbyug bral ma | |lha yi bya ba’i dus
su ni | | legs ma rigs kyi mna’ ma ’dra | |

raṅ gi gzugs kyis kheṅs pa yi | | dam pa litstsha b’i rnams kyi | |sems rnams daṅ ni nor rnams
daṅ | | yon tan mtha’ dag rnams kyis phrogs | |

dpal (4)daṅ mdzes pa brtan pa yis | | nags kyi lha mo’i gzugs ’dra ba | |de ni theg pa la babs
nas | | skyen par nags der rab tu źugs | |

rigs kyi mo btsun gduṅ ba mo | | mig rab g-yo ba de gzigs nas | |bde bar gśegs pas rṅa dbyaṅs
kyis | | dge sloṅ rnams las (5)bka’ stsal pa | |

