’dzam bu chu gser bźin du gsal ba’i ldiṅ khaṅ ni | | ṅug daṅ ’dres pa’i kha zas bzaṅ po lta
bu daṅ | |gza’ yis ’khrugs pa’i padma daṅ bcas chu lta bu | | rgyal srid daṅ ni gser dag sdug
bsṅal dag gi (7)rten | |

de ltar rgyal srid chos min bde ba ma yin pa | | ji ltar mi gtsaṅ skyes te mi dbaṅ sṅa ma rnams
| |sdug bsṅal yoṅs su spaṅ bya na tshod rab mchog tshe | | rgyal srid ṅes par dor nas
nags su soṅ bar gyur | |

rin chen bźin du tshim ba mchog ni ñer mkhyud nas | | ’brog (34b1)dgon dag na rtswa dag zos
pa mchog yin la | |sbrul nag bźin du mthoṅ ba ma yin ñes pa ni | | rñed bla’i dpal daṅ lhan
cig ñal ba mchog ma yin | |

rgyal srid rnam par spaṅs pa rgyal po rnams kyi chos | | mṅon par ’dod pas nags su rab ’jug
bsṅags pa ste | |nags (2)tshal yoṅs su dor nas khyim du rab ’jug pa | | dam bca’ ñe bar bcom
pa’i ’thad pa ma yin no | |

rigs su skyes śiṅ sems pa daṅ bcas mi gaṅ gis | | chos ni mṅon par ’dod pas nags su rab źugs
la | |ṅur smrig rab tu dor nas ṅo tsha rnam spaṅs nas | | groṅ khyer ’joms pa yi (3)yaṅ groṅ
la bsñen ma yin | |

sred daṅ rnam par rmoṅs daṅ yaṅ na ’jigs pa yis | | gaṅ źig skyugs pa’i bza’ ba slar yaṅ len
byed la | |sred pa de ni rmoṅs daṅ yaṅ na ’jigs pa yis | | ’dod pa rnams ni dor nas slar
yaṅ len par byed | |

gaṅ źig rab ’bar khaṅ pa dag nas ci źig (4)ltar | | byuṅ nas slar yaṅ de ñid kho nar rab ’jug
la | |ñas pa mthoṅ de khyim na gnas pa dor nas ni | | rmoṅs pas slar yaṅ len par mṅon par
’dod pa’o | |

gaṅ yaṅ mi skyoṅ khyim na gnas pas thar pa ni | | ’thob pa daṅ ldan źes thos de ni med pa ste
| |źi ba gtso bo’i thar pa’i chos ni gaṅ la yaṅ | | (5)chad pa gtso bo’i rgyal po’i chos
ni gaṅ du’o | |

źi ba dga’ ba gal te rgyal srid dman pa ste | | rgyal srid la blo gal te źi ba rnam par ñams
| |graṅ daṅ dro daṅ me daṅ chu yi gcig ñid bźin | | źi ba daṅ ni rno ñid ’thad pa ma yin
no | |me daṅ chu yi ’du ba yod pa ma yin la | | khram daṅ draṅ (6)po’i ’du ba yod pa ma yin
źiṅ | |’phags daṅ sdig pa’i ’du ba yod pa ma yin te | | źi daṅ chad pa’i ’du ba yod pa ma
yin no | |

de phyir sa ’dzin bdag po de rnams ṅes pas sam | | rgyal po’i srid rnams spaṅs te źi ba thob
pa can | |rgyal srid dag la bsñen nam dbaṅ po sbas ñid las | | (7)mthar ma thug par thar
par mṅon pa’i ṅa rgyal byas | |

de dag rnams kyi rgyal srid la źi ji lta bźin | | bdag ni nags tshal rab thob ṅes pas ma yin
źiṅ | |khyim daṅ gñen gyi ’du śes źags pa bcad nas ni | | thar gyur slar yaṅ rab tu ’jug
par ’dod ma yin | |

de ltar bdag (35a1)ñid rnam śes yon tan rjes mthun pa | | re ’dod spaṅs śiṅ gtan tshigs ldan
pa sgrogs pa ste | |mi dbaṅ bdag ñid skyes kyi smra ldan thos gyur nas | | gsaṅ sṅags ’dzin
pa yis kyaṅ lan ni smras pa’o | |

gaṅ źig chos kyi cho gar ṅes pa khyod kyi ’di | | (2)rig pa min pa ma yin ’di ni dus rig min
| |na tshod la gnas yab ma mya ṅan phyir byin nas | | chos ’dod khyod kyi chos ma yin par
gyur pa’o | |

ṅes par khyed kyi blo yaṅ śin tu phra min pa | | yaṅ na chos daṅ don daṅ ’dod par mkhas ma min
| |gaṅ źig ma mthoṅ ’bras bu’i don du khyed ñid (3)kyis | | mṅon sum don ni yoṅs su brñas
par mdzad nas gśegs | |

yaṅ srid yod ces kha cig dag ni smra ba ste | | med ces kha cig dag ni ṅes par dam ’cha’o |
|de ltar gaṅ tshe don ’di the tshom gyur pa ste | | de phyir loṅs spyod par nus dpal ni ñe
bar gnas | |

gal te (4)slar yaṅ rab tu ’jug pa gaṅ yaṅ yod | | der ni ji ltar ’bad pa dag la dga’ bar bgyi
| |ci ste gźan du rab tu ’jug pa gaṅ yaṅ med | | ’gro ba ’di yi ’bad rtsol med las thar
pa ’grub | |

kha cig ’jig rten pha rol yod ces smra ba ste | | thar pa’i sbyor ba la ni bsṅags pa byed (5)ma
yin | |ji ltar me yi dro daṅ chu yi gśer ba ñid | | de ltar rab tu ’jug par raṅ bźin ñid
du smra | |

dge daṅ mi dge ñid daṅ srid daṅ srid min la | | kha cig raṅ bźin las źes bsṅags pa byed pa ste
| |gaṅ phyir ’di dag thams cad raṅ bźin las yin te | | de yi phyir (6)yaṅ rab tu ’bad pa
don med ’gyur | |

gaṅ źig dbaṅ po rnams kyis ṅes par rab spyod pa | | yul rnams la ni dga’ ba daṅ ni mi dga’ ñid
| |gaṅ źig dga’ daṅ nad rnams dag gis sbyor byed de | | de la gaṅ gis ’bad dam de ni raṅ
bźin no | |

chu rnams kyis ni me rnams (7)źi bar ñe ’gro źiṅ | | ’od zer rnams kyis chu ni rkams par byed
pa ste | |lus la yaṅ dag gnas pa’i ’byuṅ ba tha dad rnams | | gcig ñid gyur nas ’gro ba
dag ni ’dren par byed | |

