mi skyoṅ draṅ sroṅ bdag ñid che | | de rnams daṅ gźan maṅ po rnams | |dbaṅ chen daṅ mtshuṅs
ñams pa ste | | mi ñams pa ni yod ma yin | |

ñi ma gnas las ’phos pa ste | | nor lha rnams ni sa la soṅ | |dbaṅ po brgya (4)rnams ’das pa
ste | | rtag pa ci yaṅ yod ma yin | |

gaṅ gźan yaṅ dag saṅs rgyas rnams | | ’gro ba’i snaṅ ba mdzad nas su | |mar me snum zad bźin
du ni | | de rnams mya ṅan ’das par gyur | |

gaṅ gźan bdag ñid chen po rnams | | ’byuṅ ’gyur de bźin gśegs rnams (5)kyaṅ | |bud śiṅ tshig
pa’i me bźin du | | de rnams mya ṅan ’da’ bar ’gyur | |

thar ’dod dka’ thub nags su bźin | | de phyir bdag kyaṅ ’gro bar bgyi | |bdag gi don med lus
miṅ ni | | ’gran pa la ni rgyu mtshan med | |

gaṅ du gdul bya ’ga’ źig yod | | gaṅ phyir ’di nas (6)’gro bar blo | |ñams dga’ yaṅs pa can
la ni | | khyed cag blo gźan ma gyur cig | |

de phyir ’jig rten skyabs med ciṅ | | dbaṅ med g-yo bar śes nas su | |chags bral la ni ’gro
bar daṅ | | skyo ba thob par ’os ba’o | |

de ltar gtam bcad nas dus su | | ltos med (7)de bźin gśegs pa ni | |ston gyi zla ba snaṅ byed
bźin | | lus ṅan phyogs su rab tu gśegs | |

de la mchi mas yoṅs gaṅ mig | | li tstsha b’i rnams rjes soṅ źiṅ | |rgyan bcas lag pa rgyas
rnams kyis | | thal mo sbyar nas rnam par smras | |

kyi hud ’o brgyal gser (85a1)mtshuṅs śiṅ | | sum cu rtsa gñis mtshan mda’ ba | |ston pa’i sku
lus dbye ’gyur źiṅ | | thugs rje mṅa’ ba mi rtag ñid | |

srid ciṅ ’o ma med pa yi | | sems ma thob pa’i be’u ni | |bkren rnams ye śes ’jo ba’i bas |
| kye ma śin tu skyen par ’bor | |

(2)’gro na mig ldan mi rnams kyis | | rmoṅs pa’i mun pa bcom mdzad nas | |ye śes ’od zer skyen
pa ru | | thub pa ñi ma nub par ’gyur | |

mi śes rgyun gyis ’jig rten na | | de las de las khyer ba la | |rnam yaṅs chos kyi zam pa ni
| | śin tu myur bar chag par ’gyur | |

brtse lan (3)sman pa chen po ni | | ye śes mchog gi sman mṅa’ bas | |sems nad kyis na ’jig rten
ni | | bor nas ṅes par gśegs par ’gyur | |

sems kyis gzer bu’i yo byad daṅ | | śes rab rgyan gyis brgyan pa ste | |ltad mo la ni skom rnams
kyis | | dbaṅ po’i tog ni ’gyel bar ’gyur | |

(4)’gro ba sdug bsṅal skal ba can | | ’khor ba’i ’chiṅ bas bciṅs pa la | |gal te thar pa’i sgo
’di ni | | dus kyis sdom par ’gyur ba’o | |

de ltar rnam zlog litstsha b’i | | mig rnams mchi mas rnams ’khrugs pa | |rjes su ’oṅs pa de
rnams ni | | thub pas slar la zlog (5)bar mdzad | |

de nas thub pas bcad śes nas | | bstan pa rab tu bzuṅ nas su | |phyir la ldog phyir ṅes pa ni
| | sdug bsṅal sdug bsṅal gyis byas so | |

rluṅ gis bskyod pa’i me tog rnams | | kar ni ka ra’i ljon śiṅ bźin | |gser gyi ri ltar dkar
de rnams | | (6)thub pa’i źabs la phyag ’tshal te | |

de la sems rnams kyis chags śiṅ | | rkaṅ pa rnams kyaṅ ’khyar ba ste | |gñen po’i rluṅ la chu
gñer bźin | | ’gro ba med par de rnams log | |

