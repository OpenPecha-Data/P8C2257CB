gal te skye bo dag la go bar ’tsher byed dam | | yaṅ na rmig pas sa (6)la rmig pa’i sgra byed
dam | |yaṅ na ’gram pa’i sgra ni mchog tu bskyod na ni | | bdag la sdug bsṅal ’di ’dra ’byuṅ
ba ma yin no | |

de ltar ’dir ni lha mo’i smre sṅags la brten źiṅ | | mchi mas ’dud pa yi ge’i chig dag thos
gyur nas | |’og tu gdoṅ phyogs mchi ma daṅ bcas thal sbyar te | | (7)’dun pas lan ’di dal
bus smras par gyur pa’o | |

lha mo bsṅags ldan la ni smod par ’os min źiṅ | | kho bo la yaṅ khro bar mdzad pa ’os ma yin
| |kho bo cag gi skyon min lha mo mkhyen par mdzod | | mi yi lha de lha bźin bkra śis kun
gyis gśegs | |

bdag gis rgyal po’i brtan pa (30a1)śes pa yin na yaṅ | | lha ñid gaṅ dag gis ni stobs las byas
pa bźin | |bdag gis mgyogs ’gro ’di ni ñe bar ’oṅs pa de | | lam na ṅal ba med par de ltar
rdzas su soṅ | |

mgyogs ’gro mchog ’di ñid kyaṅ gśegs tshe sa la ni | | bar snaṅ dag la (2)bzuṅ bźin rmig pas
ma reg ciṅ | |de bźin lha yi ched du gdoṅ ni sdogs byas bźin | | ’gram pa’i sgra ni byas
min ’tsher ba dag kyaṅ med | |

gaṅ las sa skyoṅ bdag ñid skyes pa gśegs pa na | | de tshe sgo ni raṅ ñid bye bar gyur pa ste
| |mtshan mo’i mun pa ñi mas bźin du bsal gyur te | | (3)de yi phyir yaṅ lha yi cho ga de
zuṅ śig | |

gaṅ phyir mi dbaṅ bka’ las skye bo stoṅ phrag dag | | khaṅ pa daṅ ni groṅ khyer ñid du bag yod
kyaṅ | |de tshe de ni gñid kyis phrogs śiṅ ma sad de | | de yi phyir yaṅ lha yi cho ga
de zuṅ śig | |

gaṅ phyir nags na gnas la mthun pa’i gos dag ni | | lha na gnas (4)pas dus su ’di la byin gyur
la | |rgyan dag mkha’ la rab tu gtor ba de khyer te | | de yi phyir yaṅ lha yi cho ga de
zuṅ śig | |

de phyir de ltar lha mo ṅed gñis la skyon du | | ji ltar soṅ ba de la rtog par ’os ma yin |
|mgyogs ’gro ’di daṅ bdag gi ’dod pa mi mdzad par | | de ni lha rnams dag gis rjes (5)’gro
byas śiṅ gśegs | |

de ltar bdag ñid chen po de yis rab gśegs pa | | lha yi mtshar maṅ bud med de rnams kyis thos
nas | |rab tu gśegs las yid la ’bar ba yaṅ ’thob ste | | mya ṅan rab tu ñams bźin ṅo mtshar
ldan par thal | |

de nas yid mi bde bas yoṅs ldiṅ mig can ma | | phrug (6)gu rab tu ñams pa’i ’ol ba sdug bsṅal
bźin | | rmoṅs gyur ñid kyaṅ mchi ma daṅ ldan gdoṅ gis smras | |

rlabs chen daṅ ldan ’jam źiṅ dkar min dge ba ste | | so so so sor rtsa ba nas ’khruṅs gyen du
’khyil | |de yid bu skyes sa la ’thor ba de rnams ni | | mi dbaṅ dbu rgyan la ni yoṅs su
dkri bar ’os | |

(7)phyag ni rab ’phyaṅ ri dags rgyal po’i stobs mṅa’ źiṅ | | khyu mchog chen po’i spyan ldan
gser ’bar ’od mṅa’ ba | |’brug daṅ rṅa yi sgra ldan sku stod rnam par yaṅs | | de ltar gyur
kyaṅ dka’ thub gnas su gnas par ’os | |

sor mo legs skyes ’jam źiṅ dra bas ’brel pa daṅ | | loṅ bu mi mṅon padma’i (30b1)rtsa ba ltar
’jam la | |dbus na ’khor lo daṅ bcas źabs ni de dag gis | | draṅ sroṅ rnams kyi nags mtha’i
sa la ’gro ’am ci | |

khaṅ bzaṅs logs na khri daṅ gdan la ’os pa ste | | rin chen na bza’ lci min tsandan gyis spras
śiṅ | |de yi lus ni mdaṅs daṅ ldan pa nags dag tu | | graṅ daṅ dro daṅ (2)chu ’od rnams
su bskor ram ci | |

rigs daṅ gzugs daṅ stobs daṅ sems pa dag daṅ ni | | thos daṅ phun sum tshogs daṅ na tshod kyis
kheṅs śiṅ | |sloṅ bar ma yin ster ba ñid du mṅon ’oṅs pa | | de ni pha rol dag la sloṅ
mo rgyu ’am ci | |

gser khri daṅ źiṅ gzims mal dag la gzims nas ni | | (3)mtshan mo sil sñan sgra rnams dag gis
rab sloṅ ba | |gos kyi phyogs gcig bar nas yi logs la ni | | bdag gi brtul źugs ltan de de
riṅ ji ltar gzims | |

sñiṅ rje’i smre sṅags rab tu zlos pa ’di thos nas | | bud med de rnams phan tshun lag pas yoṅs
’khyud de | |ljon śiṅ g-yos las me (4)tog las ni sbraṅ rtsi bźin | | rnam par lta byed
dag nas chu dag ’thor ba’o | |

de nas ṅaṅ pa med pa’i ṅaṅ mo bźin du ni | | grags ’jin ma ni nor ’dzin sa la ’gyel gyur la
| |rnam par ’khrugs śiṅ yaṅ daṅ yaṅ du ldab ldib kyi | | skad kyis de daṅ de dag rnam par
smras pa’o | |

