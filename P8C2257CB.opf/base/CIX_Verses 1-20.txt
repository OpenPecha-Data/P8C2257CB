de nas de’i tshe mdun na ’don daṅ blon po de | | mi skyoṅ mchi ma’i lcag gis mṅon par bsnun
pa dag | | phug pa’i dam pa’i rta bźin ’bad pa thams cad las | | (5)bsam pa bzaṅ pos skyen
par nags der soṅ bar gyur | |

’dra ba’i rjes ’braṅs ṅal ba skyes pa de gñis ni | | dka’ thub nags der dus su ñe bar phyin
nas ni | |rgyal po’i rdzu ’phrul dor de dul ba’i spyod pa yis | | draṅ sroṅ śes ldan bu yi
khaṅ par ñe bar soṅ | |

de dag gis ni tshul (6)bźin bram ze de mchod nas | | de ni de dag la yaṅ rjes mthun mchod pa
ste | |gdan byas pa dag bdag tu lta ba bcad nas ni | | śes ldan sras po gdan gnas pa la gtam
smras so | |

mdaṅs gtsaṅ gtsaṅ źiṅ rnam par grags pa’i yaṅs pa mṅa’ | | bu ram (7)śiṅ pa’i rigs su rab ’khruṅs
rgyal po yis | |śru ka rab tu ’dzin daṅ gsaṅ sṅags yoṅs ’dzin la | | nag por skye bo
’di ni khyod kyis rig par mdzod | |

dbaṅ po daṅ mtshuṅs de yi rgyal ba daṅ mtshuṅs sras | | rga daṅ ’chi ba’i ’jigs pa dag ni sgrol
’dod de | |(32b1)’di na mṅon par ñe bar ’oṅs grag de yi phyir | | bdag cag ñe bar ’oṅs
par bcom ldan mkhyen par mdzod | |

de dag la des smras pa phyag riṅ gyur pa de | | rab tu thob gyur gźon nu śes pa min pa min |
|chos ’di ’khor bar byed ces mṅon par mkhyen nas ni | | (2)mṅon par gdoṅ phyogs ma yin thar
bźed skyen par gśegs | |

de nas de las de ñid de dag ñer thob nas | | bram ze de la sñan dṅags phab nas de ma thag |
|dub kyaṅ ma dub pa bźin rgyal po la gus pas | | de ñid gaṅ nas gśegs pa de nas rab tu soṅ
| |

soṅ ste de nas de dag (3)gi ni rṅon pa daṅ | | rnam par bral ba’i sku lus rab tu ’bar ba de
| |ñi ma sdug po’i loṅs spyod dag la źugs pa ltar | | lam ni śiṅ gi rtsa bar ñe bar bźugs
pa mthoṅ | |

de nas de la mdun na ’don daṅ sṅags ’dzin bcas | | theg pa rnam par spaṅs nas ñe bar gśegs pa
ste | |(4)slar gnas thub pa’i bu ni g-yon gyi lhar bcas pas | | nags gnas lhag spyod lta
bar ’dod pa ji ltar ro | |

lha na pa ba saṅs daṅ phur bus dbaṅ chen bźin | | de dag gis ni de ñid bskyed ciṅ mchod pa’o
| |lha na pa saṅs phur bu dag la dbaṅ chen bźin | | mchod ’os des ni de gñis (5)dag la slar
mchod do | |

sbyor bar soṅ ba’i zla ba ñe sar nab so bźin | | de nas kun nas mṅon par rjes gnaṅ byas pa ni
| |de dag ś’a kya’i rigs kyi rgyal mtshan de yi ni | | ñe logs dag tu soṅ ba rnam par mdzes
par gyur | |

śiṅ gi rtsa bar gnas pa mṅon par ’bar ba yi | | rgyal po’i (6)sras po de la mdun na ’don gyis
smras | |lha na yoṅs ’dus dag la brgya byin sras po ni | | rgyal ba ñe bar gnas la phur
bu ji ltar ro | |

khyod kyi mya ṅan zug rdu sñiṅ la btags pa na | | sa yi logs la rmoṅs śiṅ brgyal bar gyur pa
ste | |gźon nu mig gi chu yi char ltar rgyal po yis | | (7)gaṅ źig khyod la smras pa ’di
ni mkhyen par mdzod | |

khyod kyis chos la rab dmigs ṅes par śes pa ste | | khyod kyi ’byuṅ bar ’gyur pa’i don ni śes
pa’o | |khyod kyi dus ma yin par nags su bsñen las bdag | | me daṅ rab mtshuṅs mya ṅan me
yis tshig pa’o | |

de phyir tshur (33a1)spyon chos dga’ dag gi dga’ ston du | | chos kyi don du blo gros de ñid
thoṅ mdzod daṅ | |chu bo’i śugs kyis ’gram ṅogs mṅon par bcom pa bźin | | bdag la mya ṅan
śugs ’dir rab tu ’phel ba’o | |

rluṅ daṅ ñi ma me daṅ thog chen rnams kyi ni | | ’jug (2)pa gaṅ źig sprin daṅ chu me ri rnams
su | |rnam par ’byer daṅ skems daṅ srog daṅ ’byed rnams kyis | | bdag cag rnams la mya ṅan
gyis ’jug pa de byed | |

de phyir re źig nor ’dzin bdag ñid loṅs spyod la | | dus su bstan bcos mthoṅ ste nags su gśegs
gyur te | |’byuṅ po (3)thams cad la ni brtse ba chos yin phyir | | mi ’dod gñen ’dun kho
bo la ni ltos par mdzod | |

chos de nags ñid kho nar ’grub pa ma yin te | | sdom brtson rnams kyis ṅes par groṅ khyer na
yaṅ ’grub | |’dir ni blo daṅ ’bad pa dag ni mtshan ma ste | | nags daṅ stag ni ’jigs pa dag
gi (4)mtshan ma’o | |

dbu rgyan ’dzin źiṅ dpuṅ par rna cha do śal daṅ | | dpuṅ rgyan rnam par reṅs pa’i phyag mṅa’
mi dbaṅ rnams | |phun tshogs yan lag dbus na yoṅs su gnas rnams kyis | | khyim na gnas kyaṅ
thar ba’i lam ni rab tu thob | |

bstan pa’i nu bo (5)stobs daṅ rdo rje’i lag pa daṅ | | rnam mdzes bu daṅ chu stod de nas mthar
gnas lha | |lus ’phags rgyal po skyes byed daṅ ni de bźin du | | groṅ daṅ ljon śiṅ can
daṅ sde rgyal rgyal po rnams | |

