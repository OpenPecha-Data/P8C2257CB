me tog rnams daṅ ’bras bu yis | | rnam par spaṅs par gyur pa’i śiṅ | |’gyel lam yaṅ na bcad
pa ste | | śiṅ gźan mdzes par byed ma yin | |

de ltar bsam gtan mchog mthoṅ (6)nas | | yul rnams la ni ’dod pa thal | |’char ka tshul lugs
bstan bcos śes | | mdza’ bo ñid kyis de la smras | |

kho bo mi skyoṅ dgis byin te | | khyod la grogs su nus pa lo | |gaṅ phyir khyed la smra ’dod
pa | | rab dga’ ldan pa de phyir ro | |

phan pa min las rab ’gegs śiṅ | | phan (7)pa la yaṅ rjes rab ’jug | |sdug pa na yaṅ yoṅs mi
gtoṅ | | yoṅs rdzogs śes kyi mtshan ñid do | |

bdag de byams par dam bcas nas | | skyes bu’i don la phyir phyogs pa | |gal te khyod la btaṅ
sñoms byed | | grogs po ñid kyaṅ ma yin no | |

de phyir mdza’ bor gyur nas smras | | (16a1)gźon nu’i lus daṅ ldan pa ni | |khyod kyis ’di ’dra
bud med kyis | | yul la mkhas pa’i gzugs brñan min | |

de yi ṅo tsha’i rgod don daṅ | | bdag ñid dga’ ba’i don ñid du | |bden min gyis kyaṅ mi mo yi
| | rjes su ’jug pa rigs pa yin | |

yaṅ dag ’dud daṅ (2)rjes ’jug gi | | bud med rnams kyis sems ’chiṅ ste | |brtse ba’i yon tan
skye gnas phyir | | yid la ’dod pa bud med yin | |

de phyir rnam par spaṅs pa’i spyan | | sñiṅ la gźan du phyir bltas kyaṅ | |’di yi yul daṅ rjes
mthun par | | mkhas pa rnam par dpyad par ’os | |

mkhas pa (3)sman yin bud med la | | mkhas pa rab mchog rgyan yin no | |mkhas pa daṅ bral gzugs
dag ni | | me tog med pa’i nags daṅ ’dra | |

yaṅ na mkhas pa’i raṅ bźin gyi | | bsam pa raṅ bźin khas len mdzod | |yul rnams ñes par dka’
thob nas | | phyi śol byed pa ’os ma yin | |

(4)sṅon tshe lha yi dbaṅ pos kyaṅ | | ’dod pa mchog ces śes byas nas | |goo tam thub pa’i dga’
ldan ma | | bśol med ma la ’dod pa byas | |

zla ba’i chuṅ ma snar ma ni | | draṅ sroṅ ri byis don du gñer | |de nas de daṅ ’dra ba yi |
| brkam bya ma ni rñed ces thos | |

au bha thya yi chuṅ ma ni | | rluṅ (5)gi bu mo mthun ma la | |dka’ thub chen po’i phur bu yis
| | bar dwa dza bskyed par gyur | |

draṅ sroṅ phur bu’i chuṅ ma ni | | sbyin sreg ma la sbyin sreg mchog | |zla ba yis ni lag pa
yi | | lha yi las byed bskyed par gyur | |

sṅon tshe bu mo nag mo ni | | chur skyes ma las skyes ma la | |rtsi ba (6)logs skyes ni chags
skyes śiṅ | | ya nu ni yi gliṅ du phyin | |

gnod sbyin phreṅ ma rigs ṅan ma | | snod ma la ni dga’ ’dod pas | |goṅ ma sreg ni za ba’i bu
| | thub pa gnas mchog gis bskyed do | |

’gro mgyogs rgyal po draṅ sroṅ ñid | | na tshod rnam par soṅ ba yi | |lha mo sna tshogs (7)mchod
mar bcas | | sna tshogs śiṅ rta’i nags su dga’ | |

bud med ’grogs min źi ba ni | | skya ba seṅ gis ni śes nas kyaṅ | |dga’ ma’i gzugs yon gyis
bkug ste | | ’dod las skyes pa’i bde ba bsten | |

skyed mdzad rgyal po dmar ser yaṅ | | bram ze’i bu mo phrogs nas ni | (16b1)na babs thob pa
ñid yin kyaṅ | | yid dkrugs ’dod pa ma bsten min | |

