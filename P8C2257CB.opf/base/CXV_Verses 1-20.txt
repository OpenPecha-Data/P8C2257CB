źi (6)źid mdaṅs ldan mdzad pa kun nas brñes pa de | | gcig pur rab gśegs maṅ po daṅ ni thabs
cig bźin | | lam na dge sloṅ chos ldan kha cig gis mthoṅ nas | | ya mtshan daṅ bcas thal
mor bcas pas ’di skad gsol | |

dbaṅ po’i rta ni g-yo bar dbaṅ po’i rta thul źiṅ | | (7)sems can chags rnams ji ltar chags ma
gyur | |śin tu ro ldan gsar pa’i śes rab ro yis ni | | ri boṅ gis mtshon daṅ mtshuṅs chim
par gyur pa rnams | |

brtan pa khyod kyi źal ni ji ltar rab rgyas śiṅ | | ’dir ni dbaṅ po rnams kyi dbaṅ phyug mdzad
pa ste | |khyu mchog chen (56a1)po’i spyan mṅa’ ṅes par don mdzad ciṅ | | khyod kyi bla
ma su lags gaṅ las grub ba gsuṅs | |

de rnams la des smras pa bdag la ston ba med | | bdag la mchod bya med ciṅ smad bya su yaṅ med
| |mya ṅan ’das pa thob ciṅ gźan rnams daṅ mi (2)mñam | | bdag ni chos la raṅ byuṅ du ni
śes par mdzod | |

gaṅ phyir gźan rnams kyis ma rtogs pa’i rtogs bya ni | | bdag gis mtha’ dag rtogs pa de phyir
saṅs rgyas te | |gad phyir bdag gi ñon moṅs rnams ni dgra bźin ’pham | | de phyir źi ba
dag ni kun nas (3)śes bar mdzod | |

sdug bsṅal rnams kyis ñam thag grogs la phan don du | | źi ba kho bo ’di yaṅ b’a r’a na s’ir
’gro | |der ni ’chi med chos kyi rṅa dag rduṅ ba ste | | sñan grags bde ba’i phyir min ṅa
rgyal phyir ma yin | |

rgal bas ’gro ba rnams ni rgal bar ’gyur bgyi źiṅ | | (4)grol bas sems can rnams ni yoṅs su
thar bar bgyi | |de ltar gson pa’i ’jig rten ñam thag par mthoṅ nas | | sṅon du bdag gi dam
bca’ ’di ni gyur pa’o | |

’di na kha cig nor ni thob nas bdag ñid ni | | gcig tu ñid kyaṅ ’dzin par byed pa ṅo mtshar
ciṅ | |skye po chen po ma (5)btsums mig la gaṅ gis kyaṅ | | khyad ’phags thob nas rnam par
’dzin pa de don yin | |

gaṅ źig skam la gnas pas mi ni chus khyer ba | | ’dren par ’dod min de ni legs pa’i gzugs ma
yin | |gaṅ źig gter ni thob nas skye bo dbul po la | | nor gyi sbyor (6)ba med pa de ni sbyaṅ
po min | |

raṅ bźin gnas pas nad kyis mṅon par bcom pa la | | lag tu soṅ ba’i sman gyis gso bar rigs pa
ste | |de ltar lam ṅan soṅ ba’i ched du lam dag ni | | ṅes par byad ba’i lam gyis bśad par
’thad pa yin | |

ji ltar sgron ma rab tu gsal (7)bar byed pa ste | | de yi rgyu can dmar por ’gro ba ma yin ñid
| |de bźin saṅs rgyas ñid kyis ye śes rab gsal bar | | mdzad de de phyir chags par ’gro
ba ma yin no | |

ji ltar śiṅ rnams la ni me dag ṅes pa daṅ | | mkha’ la rluṅ daṅ sa la chu ni ṅes pa ste | |de
bźin (56b1)gaṅ yaṅ rnams su thub pa rnams kyis ni | | byaṅ chub ṅes śiṅ k’a śi rnams daṅ
chos smra des | |

de nas ñe bar ’oṅs nas aa la la źes pa | | rnam par brjod nas ji ltar ’dod bźin rab spaṅs nas
| |yaṅ daṅ yaṅ du ya mtshan mig ni g-yo ba yis | | re ’dod skyes śiṅ (2)saṅs rgyas la ni
lta bźin soṅ | |

de nas thub pas rim gyis k’a si’i grod khyer ni | | nor gnas sñiṅ po daṅ ni rab mtshuṅs gzigs
pa ste | |grogs mo bźin du ’khyud nas yaṅ dag ’dus pa ni | | skal ldan śiṅ rta daṅ ni b’a
r’a na s’i ñid | |

mthu daṅ gzi brjid dag gis mṅon par (3)mdzes pa des | | khu byug rnams kyis sgra sgrogs śiṅ
gi tshogs ldan źiṅ | |draṅ srod chen pos bsñen pa’i ri dags nags ñid du | | rnam par mdzes
pas ñi ma bźin du rab ’thob po | |

koondi n+ya’i rigs daṅ de nas miṅ chen daṅ | | rlaṅs pa daṅ ni rta thul de bźin bzaṅ rgyal te
| |dge (4)sloṅ lṅa yis de ni rgyaṅ riṅ nas gzigs nas | | phan tshun du ni tshig ’di smras
par gyur pa’o | |

bde ba’i bdag ñid dge sloṅ goo ta ma ’di | | dka’ thub de las phyir log mṅon par ’oṅs pa ste
| |mṅon du ’gro bya ma yin ṅes par phyag ’os min | | dam bca’ bcom pa mchod par (5)’os pa
ma yin no | |

de ni brgya la gal te sṅod par ’dod gyur na | | de ñid la ni gtam ’di rab tu gsol mdzod da da
| |’gron po ñe bar ’oṅs pa gaṅ daṅ su la ni | | ’phags pa rnams kyis mi byed par ni ’os
ma yin | |

de ltar bya ba byas nas dge sloṅ de rnams ni | | ñe bar (6)gnas pa’i ñe bar saṅs rgyas gśegs
pa ste | |ji lta ji ltar de rnams la ni ñe bar gśegs | | de lta de ltar de rnams dam bca’
ñams par gyur | |

de nas kha cig ’di yi na bza’ blaṅs pa ste | | de bźin gźan ni phyag ’tshal nas ni lhuṅ bzed
bzuṅ | |kha cig ’di la ’os (7)pa’i gdan ni phul ba ste | | de bźin gźan gñis źabs bsil ñe
bar phul pa’o | |

