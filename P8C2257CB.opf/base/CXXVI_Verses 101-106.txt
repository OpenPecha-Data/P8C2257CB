ṅes par legs pa’i chos kyis cho gar rab źugs pa | | rgyal po rnam thos sras kyi ’dus pa dam
pa de | |chos la mṅon par chags pas mya ṅan ma byas śiṅ | | lha yi rten la mchi ma phyuṅ bar
ma gyur to | |

gtsaṅ mar lhag par gnas pa’i byed ldan lha rnams (6)kyaṅ | | draṅ sroṅ chen po’i yaṅ dag śin
tu gus ldan rnams | |raṅ gnas gyur źiṅ rnam par ’gyur ba ma soṅ ste | | ’jig rten dag ni
raṅ bźin rnam par smad pa’o | |

dri za’i rgyal po rnams daṅ de nas klu yi rgyal po rnams | | gnod sbyin rnams daṅ dam chos la
dga’ lha rnams ni | |mya (7)ṅan byed ciṅ mya ṅan mchog la gźol rnams kyis | | rigs chen
po yi ñam thag bźin du kha la gyur | |

yid la re ba thob pa’i bdud kyi sde rnams ni | | rab tu dga’ bas skad ni ’thon źiṅ dgod pa ste
| |’phyo źiṅ glu dbyaṅs gar byas dga’ bar gyur pa rnams | | rṅa bo che daṅ rdza rṅa pa
ta (94b1)ha rnams brduṅs | |

de nas rdo rje rtse mo bcom pa’i ri bo bźin | | chaṅ daṅ bral ba’i gñis ’thuṅ dga’ ba med pa
bźin | |nog gis rnam par dman pa’i dbyibs can khyu mchog bźin | | thub pa’i khyu mchog nub
ba na ni ’jig rten gyur | |

ñin mor byed pas rab tu dman pa’i nam mkha’ (2)bźin | | ba mos bsregs pa’i padma daṅ ldan rdziṅ
bu bźin | |nor daṅ bral źiṅ bya ba med pa’i rigs bźin du | | srid pa ñams mdzad rab tu
ñams las ’gro bar gyur | |

saṅs rgyas kyi spyod pa źes bya ba’i sñan dṅags chen po las | yoṅs su mya ṅan las ’da’ ba chen
po’i le’u ste ñi (3)śu rtsa drug pa’o ||

