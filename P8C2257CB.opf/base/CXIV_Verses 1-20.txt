de nas brtan daṅ źi ba yis | | bdud kyi stobs ni pham mdzad nas | | (4)don dam rnam par mkhyen
bźed pa | | bsam gtan mkhas de bsam gtan mdzad | |

bsam gtan cho ga thams cad la | | dbaṅ phyug dam pa rab brñes nas | |sṅon gyi skye ba rim pa
ni | | daṅ po’i thun la dran pa’o | |

che ge mo bdag mid ’di ni | | de nas ’phos te ’dir ’oṅs pa’o | |źes (5)ni skye ba stoṅ phrag
rnams | | rjes su myoṅ ba bźin du dran | |

’thad pa de daṅ de rnams su | | skye bar ’chi ba dran nas ni | |de nas sems can la thugs rjes
| | thugs rje’i bdag ñid can gyis mdzad | |

raṅ gi skye bo bor nas ni | | slar yaṅ gźan du bya ba rnams | |ṅes par ’jig rten (6)mgon med
’di | | ’khor lo bźin du yoṅs su ’khor | |

de ltar ṅes pa’i bdag ñid ni | | de yi dran par gyur pa ste | |chu śiṅ sñiṅ po sñiṅ po med |
| ’khor ba de ltar ṅes par ro | |

thun ni gñis pa byuṅ ba na | | gñis med pha rol gnon pa de | |mig daṅ ldan pa kun gyi mchog
| | lha (7)yi spyan ni thob par gyur | |

de nas des ni lha yi spyan | | yoṅs su dag pa de yis ni | |me loṅ dri ma med pa ltar | | ’jig
rten mtha’ dag la gzigs so | |

mchog daṅ mchog min las rnams kyis | | sems can rnams kyi ’chi ’pho daṅ | |skye ba gzigs pa
de yis ni | | thugs rje’i bdag (51b1)ñid ’phel bar gyur | |

’di rnams sdig pa’i las can rnams | | srog chags rnams ni ṅan ’gror ’gro | |’di gźan dge ba’i
las can rnams | | mtho ris su ni rab gnas so | |

śin tu mi bzad dmyal ba ru | | rab tu ’jigs par gyur pa rnams | |’di rnams sdug bsṅal sna tshogs
(2)kyis | | kye ma bkren pas gtser par byed | |

kha cig me yi kha dog gi | lcags khu khol ma ’thuṅ bar byed | | lcags kyi ka ba tshan mo la
| | gźan rnams cho ṅes ’debs śiṅ ’dzeg | |

lcags zaṅs rnams su khas bub rnams | | kha cig thug pa bźin du ’tshed | |me mdag phuṅ po (3)’bar
rnams su | | kha cig sñiṅ rje bar sreg go | |

kha cig lcags kyi mche rno can | | mi bzad khyi rnams kyis za źiṅ | |kha cig ma ruṅs lcags mchu
can | | lcags ’dra’i bya rog rnams kyis za | |

kha cig gduṅ bas yoṅs ṅal rnams | | bsil ba’i grib ma mṅon ’dod pas | |ral gri’i (4)lo ma’i
nags sṅon por | | ’di rnams bciṅs pa bźin du źugs | |

kha cig sta re rnams kyis ni | | lag pa bteg rnams śiṅ ltar ’gems | |las rnams kyis bzuṅ srog
rnams ni | | sdug bsṅal na yaṅ rnam mi smin | |

sdug bsṅal zlog pa’i don ched du | | bde ba yin (5)źes las gaṅ byas | |de yi ’bras de dbaṅ med
kyis | | sdug bsṅal kho na ñer loṅs spyod | |

bde don mi dge ba byas nas | | gaṅ de śin tu sdug bsṅal rnams | |de dag rnams kyi ro myaṅ des
| | bde ba phra mo yaṅ byed dam | |

sdig pa’i bdag ñid rgod rnams kyis | | sdig pa’i (6)las ni byas pa gaṅ | |de ni mṅon du gyur
pa’i tshe | | cho ṅe rnams kyis rjes su myoṅ | |

gal te de ltar sdig las can | | las kyi ’bras bu mthoṅ ba ste | |dmigs su mṅon par bsnun pa
bźin | | skyen par khrag ni skyugs pa ñid | |

