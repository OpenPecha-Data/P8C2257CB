ci ste khyod la śes mi ’grub | | bdag tu rtog pas ci źig bya | |bdag daṅ bral yaṅ śes pa ni
| | rab grub śiṅ daṅ rtsig pa bźin | |

gaṅ (4)phyir goṅ nas goṅ du ni | | de ltar rtsibs ’phur gyi ni chos | |mkhyen nas de ni ma tshim
źiṅ | | mtha’ dag min źes śes nas su | | de nas so sor gśegs pa’o | |

de nas khyad par chos ’dod pa | | lhag spyod kyi ni gnas su gśegs | |de yi bdag tu ’dzin las
kyaṅ | | des ni lta bar sred (5)ma gyur | |

’du śes ’du śes med pa’i skyon | | thub pa lhag spyod kyis śes nas | |’du śes ’du śes med bdag
min | | cuṅ zad med las gźan ’gro thob | |

gaṅ phyir dmigs pa phra mo ni | |’du śes ’du śes med las gźan | | ’du śes med min ’du śes min
| | de phyir der ni re (6)’dod min | |

gaṅ phyir der ni blo gnas śiṅ | | gźan du rab tu rgyu pa med | |phra źiṅ rno ldan de phyir der
| | ’du śes med min ’du śes med | |

de phyir de yaṅ rab thob nas | | slar yaṅ ’gro ba ’khor ba ste | |byaṅ chub sems dpa’ mchog
’dod pas | | de phyir lhag spyod dor ba’o | |

de nas de yi (7)gnas thob nas | | dge legs don gñer ṅes byas nas | |gaṅ yaṅ rgyal ba’i draṅ
sroṅ gis | | groṅ khyer źes bya’i gnas bsñen no | |

de nas nee rañdza na’i ’gram | | gtsaṅ mar gtsaṅ źiṅ pha rol gnon | |dben pa’i gnas ni mṅon
’dod ba’i | | thub pa yis ni gnas mdzad do | |

de nas de ni sṅar brten (46a1)źiṅ | | dbaṅ po lṅa yi dbaṅ las kheṅs | |mun pas bsñen pa’i brtul
źugs can | | dge sloṅ lṅa rnams des gzigs so | |

bsod nams kyis bsgrubs nor nad med | | dbaṅ ṅon rnams kyis dbaṅ phyug bźin | |dge sloṅ de rnams
kyis kyaṅ ’dir | | de mthoṅ gyur (2)nas ñe bar gnas | |

de’i dbaṅ gis gnas slob ma rnams | | dbaṅ po g-yos pas yid bźin du | |rab tu de rnams kyis mchod
ciṅ | | rnam par dul las rjes su ’jug | |

’chi daṅ skye ba mthar byed la | | de nas thabs ni ’di yis źes | |bza’ ba med par śes pa yis
| | dka’ thub (3)gduṅ ba rnams brtsams so | |

bsmyuṅ gnas cho ga du ma rnams | | mi yis spyod dka’ rnams mdzad ciṅ | |las ni thob bźed lo
drug tu | | bdag gi sku lus rig par mdzad | |

pha mtha’ med pa’i ’khor ba yi | | pha rol thob par ’dod pa ṅes | |bza’ ba’i dus su til daṅ
’bru | | (4)rab śa rnams ni re re gsol | |

dka’ thub gduṅ ba des de yi | | sku las bri bar byas pa gaṅ | |slar yaṅ de yi gzi brjid kyis
| | sku lus ñe bar ’phel byas gyur | |

ston ka’i dkar phyogs daṅ po yi | | zla bas ku mu ta rnams bźin | |rid kyaṅ dpal grags riṅ min
źiṅ | | gźan gyis (5)mig rnams tshim par mdzad | |

rus lpags lhag ma lhag med par | | tshil daṅ śa daṅ khrag rnams kyis | |zad kyaṅ zab mo ma zad
par | | rgya mtsho bźin du de mdzes so | |

de nas saṅs rgyas ñid ’dod pas | | ṅal dub gduṅ bas don med bsal | |ñon moṅs lus can thub pa
(6)ni | | srid las ’jigs pa blo mdzad do | |

