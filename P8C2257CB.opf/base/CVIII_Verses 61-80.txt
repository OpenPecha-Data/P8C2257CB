chos daṅ lhan (5)cig spyod pa mgon med kho mo ni | | de yis doṅ nas gal te chos ni byed ’dod
ciṅ | |chos daṅ lhan cig spyod ma daṅ bral dka’ thub gaṅ | | yoṅs su loṅs spyod ’dod ’di’i
chos ni ga la źig | |

sṅon gyi sa skyoṅ rnams des ṅes par ma mthoṅ ste | | legs mthoṅ chen po la sogs mes pho chen
(6)po rnams | |bdag po ldan ma daṅ bcas nags su gśegs gyur la | | kho mo daṅ bral chos byed
’dod pa de ltar ltos | |

mchod sbyin du ’am rig byed cho gas ’dus byas śiṅ | | pho mo gñis la dbaṅ bskur de yi ’bras
bu ni | |gźan du mñam bor loṅs spyod ’dod pa ma mthoṅ ste | | de nas (7)bdag la ’di yi chos
la ser sna skyes | |

bdag ñid la ni sdud daṅ phan tshun phrag dog ciṅ | | yaṅ yaṅ rtsod par chos ’ga’ des ni ṅes
par śes | |khro ba kho mo spaṅs nas dbaṅ chen ’jig rten du | | ’jigs med lha mo las ni dga’
ba len par ’dod | |

de la lus kyi yon tan bzuṅ ba’i (31a1)btsun mo de | | ci ’dra źig gam ’di ni bdag gis bsam mno
ste | |bdag gi gus pa ñid daṅ bud med bor nas ni | | nags su gaṅ phyir des ni dka’ thub
rnams la gduṅ | |

ṅes par bdag gi ’dod ’di mtho ris bde phyir min | | sems ldan skye bo de ni rñed par dka’ ba
min | |(2)sdug pa des kyaṅ bdag la ’di’am gźan du ruṅ | | gaṅ gis ma spaṅs źes ni bdag gi
yiṅ la re | |

gal te bdag ni jo bo’i gzigs byed yaṅs pa’i źal | | gtsaṅ źiṅ bźad pa gyen du blta ba’i skal
med na | |skal ba dman par ’os min sgra gcan ’dzin de yaṅ | | pha yi paṅ na (3)yoṅs su gnas
par nam źig ’gyur | |

ae ma yiṅ mda’ ’di yi lus ni śin tu gźon | | yid ni mi rnams kyis bsṅags śin tu sra ba ste |
|ṅag gi skad grag rab zos dgra yaṅ dga’ ba yi | | bu ni byis pa ’di ’dra kye ma spoṅ bar
byed | |

bdag gi ’dod pa’i sems kyaṅ śin tu sra ba (4)ste | | rdo las gyur ram yaṅ na lcags las byas
pa’am | |bder ’os jo bo dbal dor nags su soṅ ba la | | mgon med ldan pa gad źig dum bur ma
soṅ ṅo | |

de lhar lha mo bdag bo’i mya ṅan gyis brgyal te | sems śiṅ rnam zlos lan cig ma yin ’di dus
la | | raṅ bźin brtan yaṅ dam (5)ba mo de mya ṅan gyis | | brtan pa dran pa ma yin ṅo tsham
byas so | |

de nas de ltar mya ṅan gyis smra rnam ’khrugs pa’i | | grags ’dzin ma ni sa la ’gyel ba mthoṅ
nas ni | |char gyis btaṅ bas padma chen po bźin du ni | | mchi bcas gdoṅ gis bud med rnams
ni cho ṅes ’debs | |

bzlas brjod (6)rdzogs śiṅ sbyin sreg bkra śis byas gyur te | | mi skyoṅ ñid kyaṅ lta gaṅ dag
nas phyir gśegs pa | |rdo rje’i sgra yis glaṅ po ji bźin skye ba yi | | ñam thag sgra des
kun nas bcom źiṅ g-yos par gyur | |

’dun pa daṅ ni bsṅags ldan gñis po mthoṅ nas kyaṅ | | sras kyi ṅes par brten pa (7)yaṅ dag gsan
nas ni | |bde sogs bdag po’i ltad mo zin pa’i rgyal mtshan bźin | | mya ṅan gyis bcom
sa yi bdag po ’gyel bar gyur | |

de nas sras po’i mya ṅan gyis rmoṅs yud tsam źig | | skye bo mtshuṅs mñam mṅon pa’i skye bos
bzuṅ gyur la | |chab kyis gaṅ ba’i spyan gyis mgyogs (31b1)bgro la gzigs nas | | sa yi logs
nas sa skyoṅ gis ni sme sṅags bton | |

g-yul ’gyed pa na dga’ chen maṅ po byas nas ni | | bsṅags ldan khyod kyis bdag gi dga’ ba ma
yin byas | |bdag gi dga’ ba yon tan dga’ de gaṅ gis ni | | dga’ ba yin yaṅ dga’ ba med bźin
nags (2)su bor | |

de phyir de ñid gaṅ du gśegs pa der bdag khyer | | yaṅ na de ni slar yaṅ skyen bar khyer la
śog | |tshabs cher na ba’i sman daṅ bral bas de bźin du | | de daṅ bral bas bdag gi ’tsho
ba med pa’o | |

rgyal bu gser ’bab ’chi bas phrogs par gyur pa na | | dka’ thub gaṅ (3)las yaṅ dag rgyal ba
śi ma gyur | |bdag kyaṅ chos ’dzin sras po gśegs par gyur pa na | | bdag ñid thar ’dod bdag
ñid med pa lta bur gyur | |

rgyal rigs bcu byas khyab bdag skye dgu’i bdag po ni | | mchog daṅ mchog min śes pa ñi ma’i
sras po yi | |bu ni phaṅs śiṅ sdug bsṅal dam (4)pa daṅ bral la | | yid mi bde byas yid kyi
rmoṅs pa gaṅ las min | |

rgyal bo aa dza’i sras po blo daṅ ldan pa ni | | mi bdag dbaṅ po’i grogs la bdag gi ’dod pa
ste | |sras po nags su soṅ la gaṅ źig lhar soṅ la | | mchi ma don yod ma yin bkren pas ’chos
so kye | |

(5)khyod kyaṅ bdag gi chu yi sñim pa de gaṅ du | | phrogs pa’i dka’ thub gnas der bzaṅ po bdag
la smros | |de la bdag gi skom pa ’dis ni yoṅs ’dod de | | bdag gi srog ni yi dags ’gro
bar ’dod | |

