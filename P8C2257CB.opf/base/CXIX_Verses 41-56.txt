rgyal po yis kyaṅ sras kyi mthu ni mthoṅ nas daṅ | | mchog gi bdud rtsi rgyun ni (5)rab tu thob
byas nas | |chags pa med par rgyal srid spun zla la byin źiṅ | | rgyal po’i draṅ sroṅ
spyod pas khyim rnams la bsñen to | |

de skad ces pa la sogs legs pa’i gñen rnams daṅ | | ’khor daṅ gñen rnams rjes su brtul nas saṅs
rgyas ni | |mchi ma daṅ bcas groṅ khyer pa yis mṅon (6)dga’ ba | | raṅ gnas groṅ khyer
la ni dus su rab źugs pa | |

don kun grub pa źes pa rgyal po’i sras po ni | | don mdzad grub pa groṅ khyer du ni rab źugs
pa | |źes ni don thos khaṅ pa rnams su mi mo rnams | | sgo rnams daṅ ni skar khuṅ rnams la
mñam par brten | |

mtshams kyi sprin gyis phyed (7)bkag ’od zer ldan pa bźin | | ṅur smrig bsnams śiṅ mdzes pa
de ni rab mthoṅ nas | |bud med de rnams mig nas mchi ma phyuṅ ba ste | | padma daṅ mtshuṅs
thal mo rnams kyis phyag ’tshal lo | |

chos kyis daṅ ni gzugs kyis gsal bar gyur pa ni | | ’og tu źal gzigs gśegs pa (71b1)de ni mthoṅ
gyur nas | |brtse ba daṅ ni gus pa rnam par ston pa ste | | mchi mas rñogs pa’i mig can
rab myos ma rnams zlos | |

legs skyes dbu ni bźar bar rnam par mdzad nas daṅ | | na bza’ rñiṅ pa yoṅs su gsol nas daṅ |
|sku la gser gyi kha dog rab tu g-yogs nas (2)daṅ | | des ni spyan mig rab tu bkod nas gśegs
| |

gaṅ źig gduṅ ba skyob pa’i gdugs dkar bsñen phyir daṅ | | sras po rnam par dul ba blta ba’i
phyir ’oṅs śiṅ | |kun nas gnas phyir ’os śiṅ rgyal ba’i phyir ’os pa | | des ni lhuṅ bzed
yaṅ dag yoṅs su bzuṅ nas gśegs | |

(3)’gram par ta ma la yi lo ma rnam bkod pa’i | | mdzes ma’i gdoṅ daṅ gduṅ ba skyob pa’i gdugs
dkar ni | |gaṅ gis bsñen par ’os śiṅ mgyogs ’gro ’os pa ste | | des ni lhuṅ bzed yoṅs su
bzuṅ nas rkaṅ pas gśegs | |

sa skyoṅ bdag skyes rnams kyi dgra rnams zad par daṅ | | dga’ (4)ba rnams kyi chags daṅ ’gro
ba’i rjes chags par | |blta bar ’os śiṅ sna tshogs dbu rgyan bsnams pa gaṅ | | des ni sa
yi gña’ śiṅ gaṅ tsam gzigs śiṅ gśegs | |

’di yi blta ba ci źig mtshan ñid de ni ci | | don gñer ci źig rol pas dgra bor gyur pa ci |
|gaṅ ’di brtul źugs (5)daṅ ni lhan cig rol ba ste | | bu byis rnams daṅ mo btsun mdzaṅs ma
rnams daṅ ni | |

rgyal po’i mna’ ma ṅes par mya ṅan ’dzin ma’o | | grags ’dzin ma de śin tu dka’ thub byed pa
ste | |gaṅ gis jo bo’i rab tu spyod pa ’di thos śiṅ | | thos nas kyaṅ ni gnas śiṅ ñams par
’gro ba med | |

’di (6)yi gzugs ni ṅes par rjes su mthun pa daṅ | | kha dog ṅan pa’i gzugs ’di snaṅ ba mthoṅ
nas ni | |sras ’dod mi dbaṅ rgyal po ji lta bur gyur źiṅ | | ’tshe ba’i dgra bo la yaṅ ji
lta bur byed dam | |

mchi mas gaṅ ba’i sras po sgra gcan ’dzin mthoṅ nas | | gal te de lta ñid du ’di ni (7)chags
ma yin | |byams pa’i gñen rnams las kyaṅ gźan du kha bltas pa | | ’di ’dra ṅes pa’i brtul
źugs la ni dge legs śog | |

gzi mdoṅs daṅ ni lus kyi dbyibs daṅ ’gros sam ste | | bde ba’i rab tu ’jug la ṅes par tshad
ma yin | |yon tan de rnams dag gis (72a1)’di ni mdzes pa ste | | źi bas ldan źiṅ yul rnams
kyis ni rnam par bral | |

sna tshogs ston ni raṅ mtshuṅs bsam pa yaṅ dag yoṅs bzuṅ nas | | de skad ces sogs rab myos ma
rnams maṅ po rnam par labs | |saṅs rgyas ma chags thugs kyaṅ raṅ gi groṅ khyer (2)la gśegs
nas | | bsod sñoms brñes śiṅ n+ya gro dha yi mtshan ma’i nags su gśegs | |

ñuṅ ṅu ñuṅ ṅu’i bsod sñoms sbyin pa rnams kyis nor rdzas phra źiṅ dge ba ma byas skye bo sgrol
bar mdzad bźed pa | | spyod pa ’di yis yaṅ dag tshim pa ma yin dge sbyoṅ skye bo bsam pa
ma thul ba la (3)brten par mdzad bźed la | |’jig rten dag na skyid de ba źes rgol ba nub
par mdzad bźed de bźin yoṅs su bris ñid ston par mdzad bźed pa | | brtag par sñam la bsod
sñoms phyir ni yab kyi groṅ khyer la ni sred med thugs mṅa’ de bźin gśegs pa źugs par gyur
| |

saṅs rgyas kyi (4)spyod pa źes bya ba’i sñan dṅags chen po las | yab daṅ sras mjal ba’i le’u
ste bcu dgu pa’o ||

