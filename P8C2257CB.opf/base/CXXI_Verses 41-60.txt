lus kyis snun (3)pas yan lag mchog ni ñer blaṅs śiṅ | | mche bas phug pas rgyu ma’i dra ba rab
bkram pa’i | |lus po rnams kyis rgyal po’i khab kyi lam rnams ni | | rgyu bar dka’ bar
byed la mṅon par rab tu źugs | |

śa ni ’dod pas mi yi brla la rmugs pa ste | | mche ba’i rtse mos reg ciṅ g-yo (4)ba’i rgyu ma’i
phreṅ | |khrag gis gśer ba’i mgo bo sna ljags drag po yis | | ’phen pa’i don du rdo rnams
bźin du gyen du ’phen | |

gsum du rab dga’i chaṅ gis ’thor ma’i dri ldan źiṅ | | rul pa’i khrag daṅ źag gi dri yis bsgos
rnams kyis | |de tshe bskor źiṅ mtha’ med khro (5)ba daṅ ldan pa | | groṅ khyer skye bo
de la skyo bas ’jigs par byed | |

gñis ’thuṅ myos pa dus kyi dbyug pa ’jigs ’dra ba | | kheṅs las gdoṅ ni bcos śiṅ sgra skad ’thon
pa ste | |khros pas rnam par log pa’i mig can de mthoṅ nas | | h’a h’a byed pa rgyal
po’i khab nas byuṅ bar (6)gyur | |

kha cig yid mi bde bas phyogs su bros pa ste | | gźan ni mtho ba min pa’i yul rnams la thim
źiṅ | |de bźin ’jigs pa las gźan ’jigs pa ma bzuṅ nas | | gźan rnams gźan rnams dag gi khyim
rnams la źugs so | |

kha cig rnam par ’dug pa’i seṅ ge’i (7)sgra rnams ni | | raṅ gi srog la the tshom yaṅ dag ma
bsams śiṅ | |saṅs rgyas la ni mṅon par ’tshe ba ma byed ces | | rab tu bzuṅ nas gñis ’thuṅ
de la rgyab nas ’bod | |

de bźin gźan rnams glaṅ po skyoṅ la ’bod pa ste | | gźan rnams ’di la thal mo dag gis phyag
’tshal lo | |de nas (77a1)de la gźan rnams bsdigs par byed pa ste | | kha cig nor gyis sred
ciṅ ’dod par byed pa’o | |

rluṅ ’gro skar khuṅ dag nas rnam par lta bźin du | | laṅ tsho ma rnams lag pa g-yo źiṅ du ba
ste | |’jigs ma gźan rnams gser gyi gdu bu dag daṅ ldan pa yis | | (2)zaṅs mdog lag pa rnams
kyis mig rnams ’gebs pa’o | |

yoṅs su ro myaṅ glaṅ pos ’joms par ’dod pa na | | gyen du lag bteg skye bo du bar gyur na yaṅ
| |gśegs pa ’byed pa med ciṅ gnod pa mi mṅa’ bar | | bde bar gśegs pa raṅ gnas rnam ’gyur
med par gśegs | |

(3)byams pas ’byuṅ po rnams la rjes su brtse ba ni | | gus pas lha rnams kyis ni rjes su ’gro
ba ste | |de la dbaṅ po’i glaṅ po ches kyaṅ reg pa ru | | nus pa ma yin gaṅ phyir thub pa
brtan par gśegs | |

gaṅ phyir saṅs rgyas la ni rjes ’gro dge sloṅ ste | | des ni rgyaṅ nas glaṅ chen mthoṅ nas (4)bros
pa ste | |sna tshogs bdag ñid ’jig rten raṅ bźin gyis bźin du | | kun dga’ bo gcig
saṅs rgyas la ni rjes su soṅ | |

de nas glaṅ chen khros pa de ni ñer ’oṅs nas | | thub pa’i mthu las ’du śes ñe bar thob pa ste
| |mig sman ri bo rdo rjes phye mar bcom pa bźin | | lus po (5)rab tu zegs śiṅ spyi bos
’gyel bar gyur | |

de la śin tu mdzes śiṅ ’dam skyes ’jam po yis | | legs skyes sor mo’i dra ba’i phyag gis mgo
bo la | |zla ba chu ’dzin la ni ’od zer gyis bźin du | | gñis ’thuṅ dbaṅ po la ni thub pas
reg par gyur | |

chu yi śin tu khur las (6)dus kyi sprin bźin du | | źabs kyi rtsa bar gñis ’thuṅ de ni bsdad
pa ste | |thub pas rna ba’i ta la g-yo med la gzigs śiṅ | | de la sems can ma ’os źi bas
bstan pa’o | |

sdig med daṅ bcas rnam par ’joms pa sdug bsṅal te | | sdig med ñid la glaṅ chen gnod pa (7)ma
byed cig | |srid pa srid par sdig med bcom pa’i srog chags kyis | | bde ’gro brgyad la glaṅ
chen ’gyur ba ma yin no | |

’dod chags daṅ ni źe sdaṅ de bźin gti mug ste | | glaṅ chen gsum bo bzod par dka’ ba’i chaṅ
yin la | |chaṅ gsum rnams daṅ thub pa rnams ni bral ba ste | | (77b1)rims nad med ciṅ mya
ṅan ’das pa mṅon bar brñes | |

de phyir mun par ’dod pa ’di ni spoṅs ’dod pa | | chaṅ ni spaṅs la raṅ bźan ’du śes thob par
gyis | |’khor ba’i rgya mtsho’i ’dam ni rgyas par chags pa ste | | slar yaṅ de ltar gñis
’thuṅ dbaṅ po ma ltuṅ cig | |

de nas (2)glaṅ po des ni gsuṅ ’di thos nas su | | chaṅ ni spaṅs śiṅ yaṅ dag rig par soṅ ba ste
| |bdud rtsi ’thuṅs nas nad rnams dag las grol ba bźin | | naṅ du soṅ ba’i bde ba dam pa
thob par gyur | |

slob ma bźin du thub la rab btud de ma thag | | chaṅ ni yoṅs (3)spaṅs glaṅ po’i dbaṅ po de mthoṅ
nas | |kha cig chos rnams bskor źiṅ g-yug par gyur pa ste | | gźan rnams lag pa rnams
ni rdebs śiṅ skad ’don to | |

gźan rnams kyis ni mgo bos thub la phyag ’tshal źiṅ | | de nas de la gźan rnams bskor ba byas
pa ste | |gźan (4)rnams ’phags pa ñid las glaṅ chen la bstod ciṅ | | ya mtshan daṅ bcas
gźan rnams reg par gyur pa’o | |

