mkha’ la mkha’ ’gro bźin du gśegs pa de la ni | | mi mchog yaṅ dag dga’ bar gyur źiṅ ya mtshan
gyur | |de nas chos kyi ’du śes ñe bar thob gyur nas | | mṅon par ṅes ’byuṅ cho ga la ni
blo gros mdzad | |

de nas dbaṅ po (2)daṅ mñam dbaṅ po’i rta thul ba | | groṅ la rab tu ’jug ’dod rta la rab ’dzegs
śiṅ | |’khor gyi skye bo dag kyaṅ mṅon par ’dod pa ste | | de ñid phyir na mṅon ’dod nags
ni ma bsñen to | |

de ni rga daṅ ’chi ba zad par byed ’dod pa | | nags su gnas phyir blo gros dran pa la bzuṅ nas
| (3)gñis ’thuṅ dbaṅ po nags kyi sa nas groṅ du ltar | | ’dod pa las min groṅ la slar yaṅ
rab tu źugs | |

de ni yaṅ dag mthoṅ nas ś’akya’i bu mo źig | | rab źugs lam la thal mo sbyar ba daṅ bcas śiṅ
| |kye ma spyan dbaṅ gaṅ gi bdag po ’di ’dra ’dir | | mo de bde ma mya ṅan ’das ma źes (4)smras
so | |

de nas dbyaṅs ’di sbrin chen dbyaṅs daṅ ldan pa yis | | yoṅs su thos nas mchog tu źi ba rñed
gyur la | |mya ṅan ’das źes sgra skad thos pa daṅ ldan des | | yoṅs su mya ṅan ’da’ ba’i
chos gar blo gros mdzad | |

de nas gser gyi ri bo’i rtse mo’i sku mṅa’ źiṅ | | glaṅ chen phyag daṅ (5)’brug gi sgra dbyaṅs
khyu mchog spyan | |seṅ ge’i stobs daṅ ri boṅ can gyi źal mṅa’ bas | | mi zad chos la chags
skyes po braṅ rab tu ’thob | |

de nas mtho ris dag na lha yi ’dun sa ru | | lha dbaṅ ’bar ba la ni bkug ’gyed gźon nu bźin
| |blon po’i tshogs kyis ñe bar bsñen pa’i mi (6)bdag la | | ri dags dbaṅ po’i ’gros daṅ ldan
pa mṅon par gśegs | |

rab tu btud nas thal mo daṅ bcas smras gyur ba | | mi dbaṅ bdag la legs par rjes su gnaṅ ba
byin | |ṅes par skye bo ’di ni rnam par ’bral ba ste | | thar pa’i ched du yoṅs su rnam par
gśegs par bgyi | |

de ltar (7)de’i tshig ṅes par thob nas rgyal po ni | | lag ldan gyis ni mṅon snun ljon pa ltar
g-yos śiṅ | |ka ma la daṅ rab mtshuṅs thal mo dag bzuṅ nas | | mchi ma daṅ ni gre ba kha
źiṅ tshig ’di smras | |

brtse ba’i blo gros ’di ni rab tu thoṅ mdzod cig | | khyed kyi chos la bsñen pa’i dus ni ma
yin te | |na tshod daṅ (19a1)po daṅ ni blo gros g-yo ba na | | chos kyi spyod pa gsuṅs pa
rnams ni skyon maṅ ṅo | |

yul rnams su ni dbaṅ po ya mtshan glo bur źiṅ | | brtul źugs g-yo ba rnams su ṅes par nus med
la | |khyad par du ni dben par mṅon par mi śes pa | | dar la bab pa’i yid (2)ni dgon pa
nas g-yo’o | |

mtshon gyur khyod la phun sum tshogs pa gtad nas ni | | kho bo yi yaṅ chos dga’ chos kyi dus
yin te | |rnam par gnon pa bstan pa rnam par gnon pa yis | | bla ma spaṅs nas khyod kyi chos
kyis chos ma yin | |

de phyir khyod kyis nan tan ṅes pa ’di dor la | | (3)khyod ni re źig khyim gnas chos la dga’
bar gyis | |dar la bab bas bde ba rnams ni loṅs spyad nas | | skyes bu’i dka’ thub nags su
’jug pa ñams dga’o | |

de ltar rgyal po’i tshig ’di rnam par gsan nas ni | | ka la piṅ ka’i dbyaṅs kyis lan ni smras
pa ste | |rgyal po gal te bdag (4)gi khas len bźi rnams su | | khyed kyis ’gyur na dka’
thub nags ni mi bsñen to | |

bdag gi srog ni ’chi ba ñid du mi ’gyur źiṅ | | bdag gi raṅ gnas gyur ’di nad kyis mi ’phrogs
la | |bdag gi laṅ tsho rgas pa yis ni mi g-yeṅ źiṅ | | phun sum tshogs pa ’di ni rgud pas
(5)ma gtor na’o | |

de ltar rñed par dka’ ba’i don smras gyur pa yi | | sras po la ni ś’akya’i rgyal pos tshig smras
pa | |śin tu rab tu źugs pa’i blo ’di thoṅ mdzod cig | | śin tu yid la re ba ’phya źiṅ
śa thaṅ ’chad | |

de nas lhun po ltar lcis bla ma la smras pa | | gal te rim pa de dag med (6)de śol mi thebs
| |’bar ba’i me yis tshig pa’i khaṅ pa nas | | phyi rol ’byuṅ bar ’dod pa ’dzin par nus ma
yin | |

gaṅ gi tshe na ’gro ba ṅes par ’bral ba ste | | chos phyir ma yin ’di ni rnam par ’bral ba mchog
| |’o na bdag la ’chi bas dbaṅ med ’bral byed ciṅ | | raṅ gi don (7)ma byas śiṅ tshim
pa ma yin ñid | |

de ltar mthar bźed sras po de yis ṅes pa ni | | sa yi bdag po yis ni ṅes par thos nas ni | |’gro
bar mi bya źes ni mṅon par brjod nas su | | slar yaṅ bsruṅ ba dag ni ’dod pa mchog rnams
mdzad | |

dga’ źi źi ba sṅon ’gro bskur sti maṅ po las | | (19b1)blon po rnams kyis ji lta ba bźin dpe
bstan źiṅ | |bla mas mchi ma lhuṅ ba rnams kyis śol btab ste | | de nas de ni mya ṅan bźin
du khyim la źugs | |

