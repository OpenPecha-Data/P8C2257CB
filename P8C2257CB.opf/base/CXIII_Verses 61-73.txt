de phyir chags sogs nad rnams dag la gnas pa yi | | ’jig rten ñam thag pa la thugs rje mṅa’
ba ni | |(50b1)ye śes dman gyi don du yoṅs su ṅal ba po | | sman pa chen po ’di la bgegs ’os
ma yin no | |

lam ṅan maṅ po rnams kyis ’jig rten stor ba la | | gaṅ źig źi bas dam pa’i lam ni rjes tshol
ba | |chud zos pa la legs par ston byed ded dpon bźin | | ston mdzad de ni bskyod par (2)rigs
pa ma yin no | |

mun pa chen po sems can chud zos rnams la ni | | ye śes sgron ma rab tu gsal bar mdzad pa ’di
| |mun pa la ni rab tu ’bar ba’i sgron ma yin | | ’phags pa’i mya ṅan ’da’ bar byed par
’os ma yin | |

’khor ba’i rnam ’gyur chu bo chen por ’gro ba ni | | pha rol (3)ma thob par ni byiṅ bar gzigs
nas ni | |gaṅ gis de ni sgrol bar byed la rab źugs te | | de la sdig pa ’phags pa su yis
sems par byed | |

bzod pa’i chu rgyus bstan pa’i rtsa ba brtan pa ste | | spyod pa’i me tog blo daṅ dran pa’i
yal ga can | |ye śes ljon śiṅ chos kyi ’bras bu ster ba (4)po | | ’phel bźin pa ni zlog par
’os pa ma yin no | |

gaṅ gi sñiṅ la rmoṅs pa’i źags pa sra rnams kyis | | bciṅs pa’i skye dgu rnams kyi grol phyir
blo mṅa’ źiṅ | |’gro ba bciṅs pa thar pa’i ched du ’o brgyal ba | | de la brdegs pa khyod
kyis ’thad pa ma yin no | |

byaṅ chub ched du (5)las gaṅ dag na mdzad pa rnams | | de rnams kyis ni ṅes par de riṅ dus yin
la | |ji ltar thub pa sṅa ma rnams ni de bźin du | | gnas der de bźin ’di ni ñe bar bźugs
pa’o | |

dbyig ’dzin sa gźi yi ni lte ba ’di yin źiṅ | | sñiṅ po dam pa mtha’ dag daṅ ni ldan pa ñid
| |gaṅ źig ’di yis (6)tiṅ ṅe ’dzin gyi śugs bzod pa’i | | sa yi phyogs de ’di las gźan pa
yod ma yin | |

de phyir khro bar ma byed źi bar ñer soṅ la | | bdud ni khyod kyi drags pas ṅa rgyal ma gyur
cig | |dpal ni mi brtan blo gtad par ni nus min źiṅ | | go ’phaṅ g-yo la rgyags par mṅon
par ñer ’gro (7)źiṅ | |

de nas de yi tshig de yaṅ dag thos nas daṅ | | thub pa chen po’i g-yo ba med pa ñid mthoṅ nas
| |gaṅ gis mda’ yis ’gro ba’i sñiṅ la rdeg byed pa’i | | bdud ni ’bad pa bcom źiṅ yid mi
bde bar soṅ | |

dga’ ba med ciṅ ’bras med ṅal ba byas pa rnams | | pha boṅ rnams ni khyu (51a1)mchog ljon śiṅ
rnams gtor te | |dgrar gyur dgra bo’i dpuṅ ni gtso bo bsad pa ltar | | de nas ’di yi dpuṅ
ni phyogs phyogs bros pa’o | |

me tog tog can ’khor daṅ bcas pa bros śiṅ ṅes par ’pham pa ni | | draṅ sroṅ chen po mun pa ’pham
źiṅ rdul daṅ (2)bral ba rgyal ba na | |rgod pa daṅ bcas laṅ tshom bźin zla ba daṅ bcas
mkha’ gsal źiṅ | | chu yi sñiṅ po can gyi dri źim me tog char pa bab par gyur pa’o | |

de ltar sdig pa can ni ṅes par pham pa ni | | de tshe phyogs ni rab snaṅ mtshan mor byed pa
mdzes | |mkha’ las me tog char (3)rnams sa la bab pa ste | | laṅ tsho ma bźin ṅal ba med par
mtshan mo gsal | |

saṅs rgyas kyi spyod pa źes bya ba’i sñan daṅ gas chen po las | bdud las rnam par rgyal ba’i
le’u ste bcu gsum pa’o ||

