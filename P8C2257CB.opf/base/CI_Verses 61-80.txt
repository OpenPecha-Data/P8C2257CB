lha mo’i paṅ na źugs pa me yi bu bźin du | | ma ma’i paṅ du bźugs pa mṅon par mthoṅ nas ni |
|byuṅ gyur rdzi ma’i mtha’ ru mchi ma rnams byuṅ ste | | dbugs med gyur nas gyen du lta la
źal phyogs gyur | |

mig dag mchi (6)mas yoṅs gaṅ dkar min mthoṅ nas ni | | bu la brtse ba’i phyir ni mi skyoṅ ’dar
gyur te | |mchi ma daṅ ni gri ba kha źiṅ ldab ldib bcas | | thal mo sbyar źiṅ yan lag btud
de dris par gyur | |

gaṅ gi lus ni lha las bar na cuṅ zad cig | | raṅ gi skye ba ṅo mtshar maṅ po’i sgron ma ste
| |gaṅ (7)gi don ni mchog tu ’gyur bar smra ba ste | | rab tu mthoṅ nas brtan pa gaṅ phyir
mchim ’oṅ | |

bcom ldan gźon nu brtan pa’i tshe can yin sñam mam | | bdag gi mya ṅan ched du skyes pa min
nam ci | |bdag la chu yi sñim ba ci źig ltar rñed de | | ’di ni dus kyis ’thuṅ phyir ñe bar
’oṅs ma yin | |

(5b1)bdag gi sñan grags gter ni mi zad yin sñam mam | | ṅes par bdag gi rigs kyi lag nor yin
sñam ci | |bde bar pha rol du ni rab tu ’gro sñam mam | | gñid par gyur kyaṅ bu ni phye ba’i
mig gcig yod | |

bdag gi rigs kyi myu gru skyes pa ma rgyas par | | yoṅs su skams pa’i skal ba (2)can źig min
sñam mam | |khyab bdag myur bar gsuṅs śig bdag la źi ba med | | gñen ’dun rnams kyis bu la
brtse ba khyed kyis rig | |

de ltar mi ’dod blo yis ’khrul pa byuṅ gyur pa | | rig nas mi dbaṅ rgyal la thub pa des smras
pa | |bdag gis smras pa gaṅ de the tshom (3)med pa de | | mi skyoṅ khyed kyi blo gros gźan
gaṅ ma gyur cig | |

’di yi gźan gyur mtshon min bdag gi rnam ’gyur te | | ’on kyaṅ raṅ la slu bar rab mtshon rnam
par ’khrugs | |skye ba zad pa’i rñed par bla min rtogs pa po | | ’di skyes bdag gi ’gro
ba la ni dus yin no | |

rgyal srid rnam (4)bar spaṅs nas yul rnams la mi gnas | | ’bad pa drag po rnams kyis de ñid
thob byas nas | |’di ni ’gro la gti mug mun pa rnam ’joms phyir | | ye śes raṅ bźin ñi ma
rab tu ’bar bar ’gyur | |

sdug bsṅal rgya mtsho nad rnams bkram pa’i dbu ba can | | rga ba’i dpa’ (5)rlabs ’chi ba’i śugs
ni drag po las | |’gro ba ñam thag byiṅ bar gyur rnams ’di yis ni | | ye śes gru bo chen
po yis ni sgrol bar byed | |

śes rab chu yi śugs la brten pa’i tshul khrims dogs | | tiṅ ṅe ’dzin ni bsil ba’i brtul źugs
ṅaṅ pa ’phyo | |’di yi mchog gi chos (6)kyi chu bos rab bskor la | | sred pas ñam thag gson
pa’i ’jig rten ’thuṅ bar byed | |

sdug bsṅal gyis ñam thag daṅ yul gyis bsgribs rnams daṅ | | ’khor ba’i ’brog dgon ’jigs par
gnas pa rnams la ni | |lam rab chud zos rnams la lam ’gro rnams bźin du | | (7)’dis ni rnam
par dag pa’i lam dag ’chad par ’gyur | |

yul gyi bud śiṅ can gyi ’dod chags me yis ni | | ’jig rten skye bo rnam par bsregs par gyur
pa la | |sos ka’i tha mar sprin chen gyis ni char bźin du | | ’di yi chos kyi char gyis rab
tu sim byed ’gyur | |

sred pa’i sgo (6a1)gtan ma rig mun pa’i sgo glegs can | | sgo la skye dgu rnams kyi ’thon pa’i
rgyu las ni | |’di yis mchog rab kun nas rñed par dka’ ba yi | | dam pa’i chos kyi sgras
ni rnam par ’byed bar ’gyur | |

raṅ gi las kyi źags pa rnams kyis yoṅs dkris śiṅ | | (2)sdug bsṅal dag gis mṅon par zil non
rten med pa’i | |’jig rten rnams kyi rdzogs pa’i byaṅ chub brñes nas kyaṅ | | chos kyi rgyal
po ’dis ni ’chiṅ ba mthar mdzad ’gyur | |

rmoṅs sam ’dod pa’i bde ba yis sam rgyags las ruṅ | | ’di yi mthar thug chos gaṅ thos par mi
(3)byed pa | |mi yi ’jig rten ’dir de mya ṅan bya ba’i gnas | | de phyir khyed ñid ’di la
mya ṅan ma byed cig | |

yon tan rgya mtsho ’di las ’khrul gyur bdag gi ni | | bsam gtan rnams ni thob kyaṅ don byas
med ñid de | |de yi dam chos ma thos pa la kho bo ni | | mtho ris dag na (4)gnas kyaṅ phun
tshogs med pa sñam | |

de ltar don thos bśes daṅ bcas śiṅ btsun mor bcas | | yid mi bde ba dor nas mi dbaṅ dgar gyur
la | |rnam pa de ltar bdag gi bu ni ’di’o źes | | des ni bdag ñid la ni sñiṅ po ldan par
bsams | |

’phags pa’i chos rnams kyis (5)kyaṅ ’gro bar ’gyur ro źes | | bsam pa’i rnam par gzuṅ bya sñiṅ
la byas gyur te | |ṅes par ’di ni mi sdug chos kyi phyogs min la | | rigs rgyud ñams pa
las ni ’on kyaṅ ’jigs pa mthoṅ | |

de nas bu la rnam par ’khrugs pa’i rgyal po la | | bu yi ṅes pa’i de ñid rig par byas (6)nas
su | |gus bcas gyen du gzugs mthoṅ dkar min thub pa ni | | rluṅ gi lam gyis ji ltar ’oṅs
par gśegs par gyur | |

