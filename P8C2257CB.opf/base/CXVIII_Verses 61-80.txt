sems dpa’ brtan kye gaṅ źig rdzas glog g-yo rnams su | | khyod kyi sems dpa’ gtoṅ la lhag par
mos pa ste | |raṅ bźin gyis ni spyin la dga’ źiṅ chos (5)la dgyes | | de ñid mthoṅ ba khyed
la de ni ṅo mtshar min | |

gaṅ źig khyim ni tshig las phyi rol ’thon byed pa | | de yi don de ’tshig par byed pa ma yin
te | |de bźin dus kyi me yis ’gro ba tshig pa na | | gaṅ gis gaṅ źig sbyin pa de yis de ñer
’thob | |

de phyir rnam spaṅs sems dpa’ (6)rnams kyis sbyin par daṅ | | yul rnams yaṅ dag loṅs spyod par
ni śes pa ñid | |bkren pa ’jig rten dag na zad pa’i skyon mthoṅ bas | | ñe bar loṅs spyod
ma yin ’jigs las sbyin ma yin | |

dus su smod la don ni rnam par gtoṅ ba daṅ | | dpal daṅ ṅa rgyal las ni de bźin g-yul (7)’gyed
par | |sems dpa’ lhag pa ñid kyis śes te gźan kyis min | | sems dpa’ yis ni sbyin pa ñid
daṅ g-yul ’gyed do | |

spyin byed dga’ pa ñid du ’gro la ’gro ba ste | | sñan pa daṅ ni dam par grags pa rab tu ’thob
| |sbyin pa po yod gaṅ źes dam pa rnams sbyin nas | | yaṅ (68a1)dag bkur ba daṅ ni mṅon
du ’gro bar byed | |

de bźin ’jig rten dag na blo gtad ñid ’gyur źiṅ | | mi bzad pa rnams las kyaṅ ñes pa ’thob ma
yin | |bsod nams rnams ni bdag gis byas źes tshim pa ste | | ’chi ba’i dus su skrag par
mṅon par ’gro ma yin | |

(2)sbyin pa’i ’bras bu ’dir ni me tog tsam źig ste | | sbyin pa po yi ’bras bu gźan ñid rab
tu ’thob | |’khor ba’i ’khor lo la ni ’khor ba’i skye bo yi | | gtoṅ ba daṅ mñam gñen ni yod
pa ma yin no | |

mi yi ’jig rten na daṅ lhan skyes pa rnams | | gtoṅ ba las daṅ mñam pa rnams las lhag (3)par
’gyur | |rta daṅ glaṅ po’i skye gnas su yaṅ gnas pa rnams | | ’bras bu de ni gtso bo thob
par ’gyur ba’o | |

sbyin pas loṅs spyod rnams kyis yoṅs su ’dzin pa ste | | tshul khrims kyis bsruṅs mtho ris su
ni ’gro bar ’gyur | |ye śes sṅon du ’gro ba can gyi źi ba yis kyaṅ ni | | (4)rten daṅ bral
ba gaṅ na graṅs su ’gro ba ’gro ma yin | |

’chi med bdud rtsi de yis ’thob pa’i ched du yaṅ | | sṅom par gyur pa rab tu sbyin pa yin pa
ñid | |sbyin pa dran nas rab tu dga’ bar gyur pa ste | | yid ni rab tu dga’ las ṅes par tiṅ
’dzin yin | |

mñam par gźag na yaṅ (5)dag mtho ba ’di ru ni | | skye daṅ ’god pa śes par rim gyis ’gyur ba
ste | |gźan la sbyin pa sbyin pa’i sbyin pa po yis ni | | sñiṅ la gnas pa’i ñon moṅs rnams
ni bsrabs par ’gyur | |

gaṅ źig sbyin pa byin byed de yi don rnams su | | chags par grags pa de ni daṅ por chod pa (6)ñid
| |gaṅ la rab tu byams pa’i sems kyis sbyin pa ste | | de phyir źes daṅ daṅ ni ṅa rgyal
spaṅs par gyur | |

rab tu len pa po ni bde ldan rnams mthoṅ nas | | gaṅ źig ’ga’ ste des na ser sna yod ma yin
| |sbyin pa pos ni sbyin pa’i ’bras bu mṅon rtogs nas | | med pa ñid daṅ (7)mi śes mun pa
’joms pa po | |

de phyir źi ba’i ’phags min gyis bsñen ser sna daṅ | | sred pa gaṅ las sbyin pa byed pa bcom
pa ste | |de nas thar pa’i yan lag gyur pa sbyin pa ni | | yin źiṅ ñes pa rab tu thob phyir
thar pa’o | |

ji ltar gźan rnams grib ma’i don du śiṅ ’dod (68b1)ciṅ | | kha cig ’bras bu’i don du gźan rnams
me tog phyir | |de ltar sbyin pa yoṅs su sbyin par byed pa ste | | kha cig źi ba’i don
du gźan rnams nor gyi phyir | |

de phyir khyad par du ni khyim na gnas rnams kyis | | sbyin pa ji ltar nus pa mchog ni gter
yin źiṅ | |sbyin pa sñiṅ po med pa’i nor (2)gyi sñiṅ po ste | | dam pa rnams kyi rjes su soṅ
ba lam ’di yin | |

bza’ ba rab tu sbyin par stobs ni rab ster źiṅ | | bgo ba sbyin byed la yaṅ lus ni ster ba’o
| |gaṅ gis dam pa rnams la gnas ni sbyin byed pa | | des kyaṅ ’jig rten dag na thams cad
byin pa yin | |

theg pa sbyin byed (3)la yaṅ bde pa byin pa ste | | mar me sbyin byed la ni sbyan mig sbyin
pa ñid | |de nas dbrog bya ma yin ’chi med rab sbyin źiṅ | | gaṅ gis mthar thug gyur pa’i
chos kyis ston pa ñid | |

kha cig ’dod pa’i ched du sbyin pa gtoṅ ba ste | | gźan ni don gyi don du gcig ni grags pa’i
phyir | |(4)kha cig mtho ris don du gźan ni brtse ba’i phyir | | khyod kyi sbyin pa ’di ni
chags pa med pa yin | |

de phyir legs so khyod ni sred pa de ltar gyur | | gaṅ źig yaṅ dag bsgrubs mdzod ’dod pa tshim
par śog | |rdul bcas mun pa daṅ ldan gaṅ khyed ’oṅs nas ni | | ye śes rnam dag blo ni rab
(5)tu ’gro bar ’gyur | |

