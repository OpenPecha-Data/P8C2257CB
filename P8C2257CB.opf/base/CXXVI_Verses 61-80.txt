gaṅ źig yaṅ yaṅ ṅal bso nas ni srub byed pa | | de yi śiṅ la me ni rñed par sla min źiṅ | |brtson
’grus brtsams pas rñed par sla bar ’gyur ba ste | | de phyir sbyor ba yod na bya ba
(4)’grub pa ñid | |

dran pa yod na skyon rnams ’jug pa ma yin te | | dran pa daṅ mñam mdza’ bo med ciṅ bsruṅ ba
med | |dran pa ñams las des par thams cad ñams pa ste | | de phyir lus la soṅ ba’i dran pa
spaṅ mi bya | |

ji ltar dpa’ bo rnams ni go cha bzuṅ nas su | | dgra bo’i (5)sde la ’jigs pa med rnams ’jug
pa ste | |de bźin lus la dran pa’i go cha bgos nas su | | brtan pa rnams ni yul gyi g-yul
rnams la spyod do | |

mñam par gźag pa’i blo daṅ sems ni yoṅs bsdams śiṅ | | ’jig rten dag gi skye daṅ ’god pa śes
pa ste | |de phyir tiṅ ṅe (6)’dzin la yoṅs su ’jug bya ste | | tiṅ ’dzin rab tu thob pa’i
sems nad yod ma yin | |

rnam par ’thor ba’i chu ni rnam par ’dzin don du | | ji ltar ’bad pas doṅ daṅ ’bos ni byed pa
ste | |ye śes chu ni gnas pa’i don du tiṅ ṅe ’dzin | | de ltar doṅ dad ’obs daṅ mtshuṅs
par rab (7)tu bstan | |

śes rab ldan pa yoṅs su ’dzin pa btaṅ ba yi | | chos ’di naṅ la mchog tu gźol ba dag gis te
| |de ltar gnas pa’i grol ba yod ciṅ ’di yi ni | | phyin ci log ni khyim pa ma yin dge sloṅ
min | |

śes rab dga’ daṅ ’chi ba’i mtsho chen dag la gru | | rmoṅs (92b1)pa’i mun pa rnams la ji ltar
sgron ma ste | |naṅ rnams thams cad ’joms pa dag gi sman yin źiṅ | | ñon moṅs ljon śiṅ ’joms
byed mtshon cha rnon po yin | |

de phyir thos pa bsam pa bsgom pa rnams kyi ni | | śes rab rnam par ’phel la rab tu ’jug par
bya | |gaṅ gi śes (2)rab raṅ bźin lta byed mig yod pa | | de ni mig daṅ bral yaṅ mig daṅ
ldan pa ñid | |

sems la rgyu ba’i spros pa de daṅ de rnams kyis | | khyim na gnas pa spaṅs nas kyaṅ ni grol
min ñid | |mchog tu źi ba thob par ’dod pa rnams kyis ’di | | śes nas spros pa med pa rnams
su (3)’gyur bar bya | |

de phyir bag yod bla ma bźin du bsñen mdzod la | | bag med dgra bo bźin du rnam par spoṅs mdzod
daṅ | |bag yod pa las brgya byin gyi na dpal thob ciṅ | | bag med pa las lha min kheṅs
rnams rnam par ñams | |

phan pa daṅ ldan rjes su brtse ba mṅa’ ba yi | | (4)sten pa thugs rje mṅa’ bas mdzad bya gaṅ
yin pa | |de ni bdag gis byas śiṅ daṅ ni rab bsdams pa | | khyed cag rnams kyi sems ni źi
bas byas pa’o | |

ci ste ri rnams daṅ ni khaṅ pa stoṅ pa daṅ | | dgon pa de rnams gaṅ daṅ der ni yod pa na | |rab
tu sbyor la rtag tu ’bad pa bya ba ste | | (5)phyi nas yoṅs su gduṅ ba ldan par ma gyur
cig | |

sman pa raṅ bźin yaṅ dag legs par śes nas ni | | nad pa rnams la dam pa’i sman ni brjod bya
ste | |de yi dus kyis sbyar bar ṅes par bsten pa la | | nad pa gaṅ de bdag po yin te sman
pa min | |

dpal ldan draṅ źiṅ mñam la ’jigs (6)pa med pa yi | | lam ni lam mkhan gyis ni rnam par bstan
pa na | |thos nas gaṅ źig mi ’gro de yi ñams pa ste | | bstan pas ’dren pa po ni bu lon yod
ma yin | |

sdug bsṅal la sogs bden pa bźi po kho bo yis | | bstan pa rnams la ’di ni gaṅ gi ’dod pa yod
| |de ni myur źiṅ (7)spobs par pa dag la smros śig daṅ | | the tshom śin tu rnam par dpyad
bya bcad par bgyi | |

de ltar mthon por gsuṅs pa’i draṅ sroṅ chen po la | | the tshom med pa de rnams ci yaṅ ma gsol
to | |sems kyis de dag rnams kyi sems kyi gtiṅ dpags nas | | byed ldan ma ’gags pas (93a1)kyaṅ
tshig ’di smras pa’o | |

rluṅ ni g-yo ba ma yin ñi ma bsil ba daṅ | | ri boṅ mtshan ma can ni dro ba ñid na yaṅ | |’jig
rten dag na rkaṅ pa bźi po de rnams ni | | bden pa min par byed par nus pa ma yin no |
|

gaṅ źig sdug bsṅal brjod pa de ni bde ba min | | (2)’di yi rgyu gaṅ rab tu skye bo de gźan min
| |rgyu ni ’gags pa las ni ṅes par thar pa ste | | gaṅ źig ’di yi lam ni thabs ma yin pa
min | |

de phyir bdag ñid chen po bden pa bźi rnams la | | dge sloṅ skye bo ṅes ’di gtam ci yod ma yin
| |ston pa mya ṅan ’da’ ba rñed par ’gyur (3)źes te | | gaṅ źig don ni rdzogs pa ma yin
sdug bsṅal te | |

gaṅ źig tshogs pa ’di ni brtul źugs gźon ñid las | | sṅon du don ni mthoṅ bar gyur pa ma yin
pa | |de yaṅ khyed kyi gsuṅ ’dis da ni de ma thag | | glog gi ’od kyis lam bźin yaṅ dag mthoṅ
bar gyur | |

